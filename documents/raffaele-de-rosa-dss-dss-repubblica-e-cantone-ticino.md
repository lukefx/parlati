  * Presentazione
  * Raffaele De Rosa
  * Contatti
  * Organigramma

#  Raffaele De Rosa

##  Biografia

Da aprile 2019, Raffaele De Rosa è Direttore del Dipartimento della sanità e
della socialità e Consigliere di Stato. Vive a Lodrino con la moglie Vanja e i
figli Marco e Marie.

Dopo la laurea in economia politica, ha conseguito nel 2000 il Dottorato in
economia politica all’Università di Friborgo e lo stesso anno il diploma post-
grade in statistica e matematica all’Università di Neuchâtel.

A livello professionale, Raffaele ha lavorato per anni nel settore privato sia
a livello cantonale sia internazionale. Dal 2011 al 2019 è stato Direttore
dell’Ente Regionale per lo Sviluppo del Bellinzonese e Valli.

La sua attività politica è iniziata nel 2000 quale Consigliere Comunale nel
Comune di Lodrino. Nel 2017 è stato designato Sindaco di Riviera. A livello
cantonale, è stato eletto in Gran Consiglio nel 2003 e tra il 2018 e il 2019 è
stato Presidente della Commissione della Gestione e delle Finanze.

È stato, tra le altre cose, Presidente della Conferenza delle Regioni Svizzere
e membro del Comitato del Gruppo svizzero per le regioni di montagna, del
Programma San Gottardo, della Commissione extraparlamentare per lo sviluppo
del territorio del Consiglio federale (COTER), della Commissione consultiva di
Federlegno e della Fondazione AGIRE. Inoltre, è stato membro della Fondazione
Don Colombo – Madonna di Re e già Vicepresidente dell’Associazione Ticinese
delle Istituzioni Sociali.

Oltre alla politica, è allenatore di calcio e appassionato di sport (calcio,
hockey, sci, tennis ed escursionismo) e di scacchi.

###  Raffaele De Rosa

  * Discorsi

