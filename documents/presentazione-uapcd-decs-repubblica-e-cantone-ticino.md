  * Presentazione
  * Contatti

#  Ufficio dell’analisi e del patrimonio culturale digitale

Istituito nel 2020, l’Ufficio dell’analisi e del patrimonio culturale digitale
(UAPCD) è il frutto di una riflessione più che decennale sugli strumenti che
l’Amministrazione pubblica può o deve attivare per monitorare le principali
tendenze del settore culturale e per valorizzarne efficacemente le peculiarità
materiali e immateriali.

Sul fronte dell’analisi delle pratiche culturali, l’esperienza più
significativa è stata perfezionata dall’ **Osservatorio culturale del Cantone
Ticino** (OC), grazie a più di un decennio di presenza sul territorio.

Per quello che riguarda il patrimonio culturale digitale, il punto di
riferimento è il **Sistema per la valorizzazione del patrimonio culturale**
(SVPC), un servizio attivo dal 2014 volto a sensibilizzare gli operatori sulle
strategie di gestione, diffusione e valorizzazione dei patrimoni utilizzando
canali digitali.

Grazie alla conduzione comune di questi due settori, si è creato di fatto un
polo multifunzionale che vuole favorire le eterogenee realtà culturali
presenti sul territorio, abbinando pratiche tradizionali a innovazioni
digitali, creando sinergie tra numeri e _bit_ , stimolando l’interazione tra
chi produce e chi consuma cultura. Una rete di relazioni e di competenze in
cui sono integrati anche gli istituti accademici presenti nel territorio, in
particolare l’Università della Svizzera italiana (USI) e la Scuola
universitaria professionale della Svizzera italiana (SUPSI).

###  Contatti

**Ufficio dell’analisi e del patrimonio culturale digitale**  
Piazza Governo 7  
6501 Bellinzona

tel. +41 91 814 34 70  

  * Scrivici

 **Capoufficio**  
Roland Hochstrasser

  * www.ti.ch/uapcd

  * Trova collaboratori

  * Dove trovarci

