  * Protezione civile
  *  __Militi
  * Regioni
  * Corsi
  * Centro istruzione
  *  __Allarmi
  * Rifugi obbligatori
  * Esecuzione o ottenimento esonero dal costruire un rifugio obbligatorio
  * Approvazione rifugi obbligatori

#  Centro istruzione Rivera

Il centro di istruzione della Protezione civile è situato a Rivera, nel centro
del Cantone Ticino, e offre una moderna struttura, immersa nel verde e
attrezzata per accogliere riunioni, convegni o seminari.  
  
Il centro rappresenta un luogo ideale, grazie alla sua tranquillità, dove
immergersi in incontri o attività che richiedono impegno e concentrazione.  
  
Non lontano dall’uscita autostradale il centro può essere raggiunto
comodamente in treno o in automobile. Un ampio posteggio è a disposizione dei
visitatori. Questo spazio può inoltre essere utilizzato come punto di partenza
per escursioni nella zona.

Uscita autostradale: **Rivera**.

### Aule

All’interno del centro è possibile usufruire di aule di diverse dimensioni, le
quali vengono allestite, su richiesta, per ospitare corsi, presentazioni o
eventi di altro tipo. Il centro dispone di una spaziosa aula magna capace di
accogliere fino a 250 persone. Un’ulteriore aula polivalente è in grado di
accogliere 65 persone. Sono inoltre disponibili fino a 7 aule per gruppi di 24
persone.

### Pista d'esercizio

Nell’area antistante il centro è situata la pista d’esercizio, concepita allo
scopo di permettere la simulazione di interventi in situazioni di emergenza.
Il materiale accessorio per l’utilizzo della pista è a disposizione su
richiesta.

### Cucina e caffetteria

Il centro è dotato di una moderna cucina. Ai visitatori viene offerta la
possibilità di richiedere la preparazione ed il servizio di pasti caldi.
Nell’atrio è situata la caffetteria, ideale durante le pause.

### Dormitori

Il centro può accogliere nei suoi dormitori comitive che intendono pernottare
nella zona. I posti letto, in totale 120, sono suddivisi in camere da 18
persone. Negli spazi adiacenti sono presenti servizi igienici completi.

### Immagini

###  Moduli / formulari

  * Riservazione spazi al centro istruzione

