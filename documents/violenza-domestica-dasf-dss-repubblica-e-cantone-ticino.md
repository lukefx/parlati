Famiglia e figli __Supporto, aiuto e protezione  
Giovani __Supporto, aiuto e protezione  
Aiuto e protezione __Protezione di famiglie, minori e adulti | Aiuto alle
vittime  

#  Aiuto alle vittime di reati

In tutti i Cantoni è presente un servizio preposto all'aiuto alle vittime al
quale ci si può rivolgere liberamente, indipendentemente dal proprio
domicilio. In Ticino il Servizio per l'aiuto alle vittime di reati (Servizio
LAV) è distribuito su tre sedi regionali: Bellinzona e Valli, Locarno e Valli,
Lugano e Mendrisio.

  * Vittima ai sensi della LAV
  * Servizio per l'aiuto alle vittime di reati (Servizio LAV)
  * Vittima: cosa fare?
  * Violenza domestica
  * Vittime di misure coercitive a scopo assistenziale e di collocamenti extrafamiliari prima del 1981
  * Matrimonio forzato

##  Violenza domestica

### Cosa si intende per violenza domestica?

L’espressione “violenza domestica” designa tutti gli atti di violenza fisica,
sessuale, psicologica o economica che si verificano all’interno della famiglia
o del nucleo famigliare o tra attuali o precedenti coniugi o partner,
indipendentemente dal fatto che l’autore di tali atti condivida o abbia
condiviso la stessa residenza con la vittima (Convenzione del consiglio
d’Europa sulla prevenzione e la lotta contro la violenza nei confronti delle
donne e la violenza domestica).

L’Ufficio federale per l’uguaglianza fra donna e uomo (UFU) definisce le
seguenti forme di violenza domestica: violenza fisica, violenza sessuale,
violenza psichica, stalking.

### Cosa si intende per violenza fisica?

La violenza fisica spazia dalle vie di fatto all’omicidio tentato o consumato,
comprese le minacce, e include atti come: schiaffeggiare, spintonare, dare
calci, strattonare, mordere o graffiare, lanciare oggetti, picchiare con o
senza un oggetto, sferrare pugni, bastonare, strangolare, minacciare di ferire
o uccidere qualcuno, rinchiudere o incatenare.

Tra le forme specifiche di violenza fisica figurano l’aborto forzato e la
sterilizzazione forzata nonché le mutilazioni genitali femminili.

### Cosa si intende per violenza sessuale?

La violenza sessuale spazia dalle molestie sessuali (ad es. fare battute a
sfondo sessuale, avvicinare una persona in modo insistente e assillante,
toccarla o baciarla contro la sua volontà, spogliarsi dinanzi a lei o
mostrarle immagini e film pornografici) alla coercizione sessuale (ad es.
toccare le parti intime di una persona contro la sua volontà, costringerla a
compiere atti sessuali, anche con terzi) fino allo stupro (tentato o
consumato).

### Cosa si intende per violenza psichica?

La violenza psichica include atti come insultare, intimidire o urlare contro,
denigrare e umiliare, instillare sensi di colpa, assumere un comportamento
geloso o suscitare terrore psicologico, ma anche distruggere oggetti o
torturare animali domestici della vittima.

La letteratura considera violenza psichica anche la violenza sociale ed
economica:

  * la violenza sociale include atti destinati a limitare la vita sociale della vittima, per esempio vietando o controllando i suoi contatti con i famigliari e il mondo esterno;
  * la violenza economica include atti come vietare alla vittima di lavorare oppure obbligarla a farlo, controllare, limitare o disporre delle sue risorse finanziarie, o ancora sfruttarla finanziariamente. 

### Cosa si intende per stalking?

Stalking significa minacciare, pedinare e molestare insistentemente una
persona, mettendola in pericolo o danneggiandola sul piano psichico, fisico e
sociale. È un comportamento che si manifesta spesso ma non esclusivamente
nelle coppie, soprattutto in situazioni di separazione.

Lo stalking include atti che, se considerati singolarmente, appaiono innocui,
ma che alla lunga, attraverso la loro combinazione, frequenza e durata,
costituiscono un pericolo. Può inoltre comprendere atti come minacce, vie di
fatto, aggressioni fisiche e sessuali gravi e omicidi.

### A chi rivolgersi in caso di violenza domestica?

**Raggiungibili 24h/24:**

Polizia: 117

Case protette per vittime di violenza domestica (donne con o senza figli):

  * Sopraceneri (Casa Armònia): 0848 33 47 33
  * Sottoceneri (Casa delle Donne): 078 624 90 70

 **Negli orari di ufficio (08.45-11.45/14.00-16.00):**

0800 866 866  
Servizio per l’aiuto alle vittime di reati (Servizio LAV)

### Quale aiuto può fornire il Servizio di aiuto alle vittime di reati
nell’ambito della violenza domestica?

Prestazioni di aiuto immediato:

  * consulenza e accompagnamento;
  * protezione presso una struttura protetta per le donne e i figli;
  * sostegno psicologico;
  * consulenza legale;
  * altri interventi immediati (ad es. cambio della serratura dell’abitazione). 

Le consulenze sono gratuite ed esiste la possibilità di mantenere l’anonimato.

### Quale sostegno viene offerto ai minorenni che assistono a forme di
violenza domestica?

Le convenzioni internazionali sui diritti dei fanciulli e sulla lotta contro
la violenza domestica riconoscono come forma di violenza quella a cui
assistono i minorenni all’interno della famiglia.

Per i minorenni che si trovano in questa situazione, il Servizio LAV può
offrire:

  * consulenza e accompagnamento;
  * valutazione insieme al detentore dell’autorità parentale di possibili sostegni da attivare (ad es.sostegno psicologico).

### Basi legali

  * 0311.35 Convenzione del Consiglio d’Europa sulla prevenzione e la lotta contro la violenza nei confronti delle donne e la violenza domestica dell’11 maggio 2011, entrata in vigore per la Svizzera il 1°aprile 2018
  * 0.107 Convenzione sui diritti del fanciullo del 20 novembre 1989, entrata in vigore per la Svizzera il 26 marzo 1997
  * 312.5 Legge federale concernente l’aiuto alle vittime di reati (LAV) del 23 marzo 2007

__Precedente  
Vittima: cosa fare?

 __Prossimo  
Vittime di misure coercitive a scopo assistenziale e di collocamenti
extrafamiliari prima del 1981

### Correlati

  * Case protette per donne

### Link e approfondimenti

  * Pieghevole LAV - Avete subito una violenza o un reato?
  * Contatti dopo la violenza domestica? - Guida per l’esame e l’organizzazione delle relazioni personali dei minori nei casi di violenza domestica
  * Schede informative violenza domestica, Ufficio federale per l’uguaglianza fra donna e uomo
  * www.ti.ch/violenza
  * Aiuto alle vittime di reati in Svizzera
  * Ciao.ch
  * Conferenza Svizzera contro la violenza domestica

### A chi rivolgersi

**Per emergenze:**

Polizia: 117

Case protette per vittime di violenza domestica (donne con o senza figli):

  * Sopraceneri (Casa Armònia): 0848 33 47 33
  * Sottoceneri (Casa delle Donne): 078 624 90 70

 **Negli orari di ufficio  
(08.45-11.45/14.00-16.00):**

Servizio per l’aiuto alle vittime di reati  
Via Ghiringhelli 19  
6500 Bellinzona  
0800 866 866  
dss-lav@ti.ch

Servizio per l’aiuto alle vittime di reati  
Via Luini 12  
6600 Locarno  
0800 866 866  
dss-lav@ti.ch

Servizio per l’aiuto alle vittime di reati  
Via San Salvatore 3  
6900 Paradiso  
0800 866 866  
dss-lav@ti.ch

 **Delegato per l'aiuto alle vittime di reati**  
Via Ghiringhelli 19  
6501 Bellinzona

tel. +41 91 814 75 02  
fax +41 91 814 47 52  
dss-lav@ti.ch  

