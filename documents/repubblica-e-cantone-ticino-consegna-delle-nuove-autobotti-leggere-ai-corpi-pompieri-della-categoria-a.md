COMUNICATI

AGENDA

COMUNICATI POLIZIA E MINISTERO

STREAMING

INFORMAZIONI

Dipartimento delle finanze e dell'economia  

__Comunicato stampa

Dipartimento delle finanze e dell'economia  

15 giugno 2023

__

__Comunicato stampa

Dipartimento delle finanze e dell'economia  

15 giugno 2023

# Consegna delle nuove autobotti leggere ai Corpi pompieri della categoria A

Il Dipartimento delle finanze e dell’economia (DFE) informa che, negli scorsi
giorni a Bellinzona, si è tenuta la cerimonia di consegna delle nuove
autobotti leggere ai Corpi pompieri della categoria A (centri di soccorso
cantonale). Si tratta di un mezzo antincendio moderno, dotato di un modulo di
spegnimento (serbatoio d’acqua di litri 1900), attrezzature varie e materiale
pompieristico.

  

Lunedì 12 giugno, nella suggestiva cornice del Castelgrande di Bellinzona,
sono state presentate e consegnate cinque nuove autobotti leggere ai cinque
Centri di soccorso cantonali di Biasca, Bellinzona, Locarno, Lugano e
Mendrisiotto. Le autobotti sono state fornite ai cinque Corpi pompieri della
categoria A grazie al contributo elargito dal Fondo Incendi del Dipartimento
delle finanze e dell’economia (DFE).

Si tratta di un progetto di rinnovo importante, necessario per mantenere il
parco veicoli in dotazione ai pompieri ticinesi costantemente al passo con
l’evoluzione della tecnica.

Prima della cerimonia di consegna delle autobotti, si è tenuto un momento di
istruzione ed entrata in materia sulla macchina e i suoi sistemi.

Alla cerimonia hanno partecipato il capo dell’Ufficio della difesa contro gli
incendi del DFE Emanuele Bakopanos, lo specialista tecnico della Federazione
Pompieri Ticinesi (FPT) Davide Pigazzini, i rappresentanti dell’Associazione
Svizzera d’Assicurazioni (ASA) e i Comandanti dei Centri di Soccorso Cantonali
con alcuni componenti dei corpi pompieri ticinesi.

_Si allegano alcune immagini, utilizzabili citando l’autore (foto video
reporter FVR di M. Franjo)._ __

  
  

**Contatto per i media:**

**Emanuele Bakopanos** _,_ Capo dell’Ufficio della difesa contro gli incendi,
emanuele.bakopanos@ti.ch, tel. 091 814 39 17

Immagine 1

__Scarica

Immagine 2

__Scarica

