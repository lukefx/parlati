Famiglia e figli __Tempo libero e socializzazione  

#  Preasili

I preasili sono strutture gestite da privati o da enti pubblici che offrono
uno spazio ludico ai bambini in età prescolare per alcune ore al giorno.

### A chi sono destinati?

Sono destinati a bambini in età prescolare, solitamente dai 2 ai 4 anni.

### I bambini devono essere accompagnati da un genitore?

I preasili possono richiedere la presenza dei genitori così come possono
accogliere bambini in assenza dei genitori. Tuttavia, è importante
sottolineare che l'obiettivo dei preasili non è quello di favorire la
conciliabilità famiglia-lavoro/formazione.

### In quali orari e in quali periodi dell’anno sono aperti?

Un preasilo è solitamente aperto dal lunedì al venerdì, durante il periodo
scolastico e durante le ore del mattino o del pomeriggio (spesso 2/3 ore al
giorno). Qualora accogliesse bambini in assenza dei genitori, può essere
aperto per massimo 15 ore settimanali e in genere non è prevista la refezione.

### È necessario iscriversi?

Solitamente è richiesta un’iscrizione.

### La partecipazione è gratuita?

Il costo varia a dipendenza del centro.

### Quali attività si svolgono?

Sono prevalentemente offerte attività ludiche, di gioco spontaneo e momenti
strutturati.

### Il personale che coordina le attività ha una formazione specifica?

I preasili possono avere personale formato o personale volontario formato/non
formato.

### I preasili sono sottoposti a una vigilanza cantonale?

I preasili non sono soggetti ad autorizzazione e neppure a vigilanza. In caso
di segnalazioni si può fare riferimento alla Polizia o al Comune dove ha sede
il preasilo.

### Quali passi intraprendere per aprire un preasilo?

Si consiglia di rivolgersi al proprio Comune di domicilio. L’Ufficio del
sostegno a enti e attività per le famiglie e i giovani (UFaG) è a disposizione
per fornire maggiori informazioni e per offrire una consulenza.

### Basi legali

  * 874.100 Legge sul sostegno alle attività delle famiglie e di protezione dei minorenni (Legge per le famiglie) del 15 settembre 2003
  * 874.110 Regolamento della legge per le famiglie del 20 dicembre 2005

### Correlati

  * Supporto alla genitorialità, formazione e consulenza per i genitori
  * Centri di socializzazione

### A chi rivolgersi

**Ufficio del sostegno a enti e attività per le famiglie e i giovani**  
Vicolo Santa Marta 2  
6501 Bellinzona

tel. +41 91 814 54 51  
fax dss_ufag.fax@ti.ch  
dss-ufag@ti.ch

  * Dove trovarci

### Preasili in Ticino

  * Consulta la lista

