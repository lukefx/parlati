  * Libero esercizio degli operatori sanitari
  * Strutture e servizi sanitari
  * Commissione di vigilanza sanitaria
  * Manipolazione di radiazioni ionizzanti
  * Polizia Mortuaria
  *  __Tossicomanie

#  Libero esercizio degli operatori

Alcune attività professionali potenzialmente pericolose per il paziente sono
subordinate al rilascio di un'autorizzazione da parte dell'Ufficio di sanità.
Tra queste le attività di tutti gli operatori sanitari.

###  Base legale

A partire dal 1. settembre 2007 le professioni di medico, dentista,
chiropratico, farmacista e veterinario sono disciplinate dalla Legge federale
sulle professioni mediche universitarie.  
La competenza per il rilascio delle autorizzazioni d'esercizio e per la
vigilanza è invece rimasta ai Cantoni. La Legge sanitaria cantonale continua
inoltre a fungere da supporto per l'interpretazione della Legge federale.

Le altre professioni sanitarie continuano invece a essere disciplinate dal
diritto cantonale e in particolare dalla Legge sulla promozione della salute e
il coordinamento sanitario (Legge sanitaria).

###  Recapito svizzero

**Attiriamo inoltre l'attenzione sul fatto che in virtù dell'art. 11 cpv. 3
della Legge sulla procedura amministrativa (LPAmm) del 24 settembre 2013
l'operatore sanitario è tenuto ad indicare, per gli eventuali ulteriori scambi
di corrispondenza, un recapito in Svizzera.**

 **In caso contrario l'istanza verrà ritornata con preghiera di adempiere a
quanto richiesto sopra.**

###  NOTA BENE

**Tutte le istanze di competenza dell'Ufficio di sanità vanno inoltrate
unicamente su supporto cartaceo**. **Ciò vale anche per la documentazione da
allegare.**

Salvo casi di vera urgenza, si prega l'utenza di **astenersi dal voler
anticipare per fax o posta elettronica i propri atti**. Questa modalità non fa
altro che contribuire ulteriormente al sovraccarico dell'Ufficio di sanità e
causa così ulteriori ritardi nell'evasione di tutte le pratiche.

**Le istanze inoltrate per posta elettronica e per fax non vengono pertanto
considerate**.

