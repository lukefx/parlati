Disabilità __Mantenimento, assistenza e cura a domicilio | Aiuti economici
diretti  
Anziani __Mantenimento, assistenza e cura a domicilio | Aiuti economici
diretti  
Mantenimento, assistenza e cura a domicilio __Persone anziane | Persone con
disabilità  
Familiari curanti __Prestazioni e servizi per persone che necessitano di
assistenza  

#  Contributo destinato all'organizzazione di soluzioni individuali
d'abitazione

Il Contributo ha lo scopo di sostenere le persone anziane o con disabilità che
devono effettuare delle spese ingenti per apportare delle modifiche alla loro
abitazione necessarie per consentire loro di continuare a viverci.

  * Determinazione del diritto e calcolo del Contributo
  * Richiesta e versamento del Contributo

##  Determinazione del diritto e calcolo del Contributo

### Chi può beneficare del Contributo?

Possono beneficiarne le persone il cui stato di dipendenza necessita
l’organizzazione di soluzioni individuali d’abitazione che permettano la loro
permanenza a domicilio (eliminazione di barriere architettoniche).

### Quali sono i requisiti per l’ottenimento del Contributo?

I requisiti per poterne beneficiare sono:

  * avere una determinata situazione finanziaria, che viene valutata sulla base del foglio di calcolo della Prestazione complementare all’AVS/AI (PC);
  * essere beneficiario dell’Assegno per grandi invalidi (AGI) oppure avere inoltrato la richiesta ed essere ancora nell’anno d’attesa;
  * essere residente in Ticino da almeno tre anni.

### Cosa può essere finanziato?

Possono essere finanziati:

  * l’acquisto e l’installazione di apparecchi speciali (montascale, ascensore, ecc.);
  * le modifiche strutturali all’abitazione per l’eliminazione di barriere architettoniche (adeguamento di locali sanitari, ecc.).

### Come è determinato il grado di dipendenza?

  * Lo stato di dipendenza è ritenuto comprovato nel caso di beneficiari dell’Assegno per grandi invalidi (AGI) ai sensi della legislazione federale.
  * Nel caso in cui una persona non sia ancora a beneficio dell’AGI, poiché nell’anno di attesa, lo stato di dipendenza è valutato mediante il formulario AGI compilato da un assistente sociale e da un medico. 
  * Per le persone che richiedono il Contributo e che non adempiono a tali condizioni, in casi particolari l’Ufficio degli anziani e delle cure a domicilio (UACD) può effettuare una valutazione allo scopo di verificare lo stato di dipendenza.

### A quanto ammonta l’importo?

Attualmente il Contributo viene concesso per spese superiori a 3'000 fr.
L’importo massimo concesso è fissato a 40'000 fr.

### In che modo viene calcolato il Contributo?

La prestazione è stabilita caso per caso ed è commisurata alla situazione
finanziaria del richiedente.

### Di cosa si tiene conto nel calcolo?

L’aiuto diretto per l’organizzazione di soluzioni individuali d’abitazione è
sussidiario rispetto ad altre prestazioni sociali concesse al medesimo scopo.
Nel caso in cui una persona benefici di tali prestazioni, esse sono
considerate per determinare un eventuale diritto e per il calcolo del
Contributo.

###

###

### Basi legali

  * 872.100 Legge sull’assistenza e cura a domicilio (LACD) del 30 novembre 2010
  * 872.110 Regolamento d'applicazione della Legge sull'assistenza e cura a domicilio del 22 agosto 2012
  * Direttive sull’aiuto diretto concernente il contributo destinato all’organizzazione di soluzioni individuali d’abitazione del 10 dicembre 2012

__Prossimo  
Richiesta e versamento del Contributo

### Correlati

  * Contributo di sostegno per il mantenimento a domicilio

### Link e approfondimenti

  * Assegno per grandi invalidi (AGI)
  * Prestazioni complementari all'AVS e all'AI (PC)
  * Pro Senectute Ticino e Moesano
  * Pro Infirmis
  * Foglio informativo aiuti diretti
  * Studio SUPSI - Valutazione del dispositivo “Aiuti diretti” - Sostegno al mantenimento a domicilio

### A chi rivolgersi

**Ufficio degli anziani e delle cure a domicilio**  
Vicolo Santa Marta 2  
6501 Bellinzona

tel. +41 91 814 54 71  
dss-uacd@ti.ch

  * Dove trovarci

