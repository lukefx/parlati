  * __Richieste di sostegno
    * Arti sceniche e performative
    * Arti visive
    * Cinema e audiovisivi
    * Festival letterari, organizzazioni e riviste culturali
    * Letteratura e pubblicazioni
    * Musica
    * Sale cinematografiche

#  Arti visive

##  Termini d'inoltro

Le domande di contributo dovranno essere presentate entro i termini di inoltro
previsti, e con un anticipo di almeno 90 giorni rispetto alla data di inizio
dell’iniziativa.

  * 31 gennaio 2023
  * 15 maggio 2023
  * 25 settembre 2023

Tempi di risposta: entro 90 giorni dal termine di inoltro.

 **Si ricorda che richieste per attività già svolte o in corso non saranno
prese in considerazione.**

apri tutto / chiudi tutto

####

Criteri di ammissione

 __

Sono ammesse solo richieste concernenti:

  * attività di esposizione continuative e regolari che si avvalgono del lavoro di un curatore professionista, promosse o accolte in istituzioni museali o sedi espositive pubbliche riconosciute e no profit, inoltrate dalla sede espositiva o dall’organizzatore - non dall’artista;
  * monografie importanti o cataloghi ragionati, in italiano e/o altre lingue, che tracciano in modo ampio il percorso dell’artista quale contributo alla promozione della cultura del nostro territorio anche fuori dai confini cantonali, inoltrate dalla casa editrice o da un’istituzione riconosciuta - non dall’artista;
  * libri o cartelle d’artista a tiratura limitata;
  * prime edizioni, prime pubblicazioni, primi video per la documentazione di un giovane artista ai fini della promozione del suo lavoro;
  * pubblicazioni per una ricorrenza di un artista ticinese non più vivente;
  * acquisto di opere di artisti ticinesi, che avviene di regola in occasione di mostre presso sedi riconosciute, non è permesso per lo stesso artista in un periodo inferiore a 5 anni;
  * sostegno all’artista se invitato a manifestazioni di rilievo o ospitato in atelier al di fuori dei confini cantonali mediante un contributo per spese di trasferta, trasporti ed eventuali assicurazioni, per una sola occasione l'anno.

####

Motivi di esclusione

 __

Sono escluse dai contributi le richieste concernenti:

  * la creazione artistica
  * le mostre ospitate in istituti scolastici o universitari;
  * le attività espositive delle gallerie d'arte di natura commerciale e la partecipazione a fiere d’arte;
  * le spese per cataloghi di mostre;
  * le mostre che si svolgono fuori dal territorio ticinese, ad eccezione di quelle ospitate dalle istituzioni museali o sedi espositive pubbliche nazionali o estere riconosciute a livello internazionale, che presentino un artista del territorio ticinese, ad eccezione di iniziative di portata nazionale sostenute da un preavviso favorevole della Conferenza dei delegati cantonali alla cultura. 

####

Richiesta di sostegno

 __

Per la richiesta di sostegno è necessario inviare la seguente documentazione:

  * lettera di richiesta datata e firmata con presentazione del richiedente, motivazioni e sintesi del progetto
  * statuti dell'organizzazione richiedente nel caso di prima richiesta; alle richieste successive allegare solo in caso di modifica
  * bilancio patrimoniale e revisione dei conti
  * presentazione dettagliata del progetto: programma provvisorio o definitivo, data e luogo di realizzazione, persone coinvolte, curriculum vitae
  * preventivo particolareggiato con costi e ricavi (piano finanziario completo con menzione degli enti e/o sponsor pubblici e privati e relativo contributo richiesto/concesso, quota parte del richiedente, contributo chiesto al Cantone)
  * consuntivo dell'anno o della manifestazione precedente
  * eventuali altre informazioni utili per la valutazione
  * modulo M01 - Riassunto finanziario a preventivo (non compilare nel caso di acquisto opere d'arte)
  * modulo MP - Richiesta di contributo per pubblicazioni (da compilare nel caso di richieste per pubblicazioni)

####

Consuntivo finanziario

 __

Per la presentazione del consuntivo finanziario, da inoltrare ad attività
conclusa, è necessario l'invio dei seguenti documenti:

  * Modulo M02: riassunto finanziario a consuntivo
  * rapporto sulla manifestazione (svolgimento, esito, pubblico, impatto, altro...)
  * se del caso: copie di brochure o programma definitivo o altri stampati
  * consuntivo/bilancio e conto economico dettagliato di spese e di ricavi, corredato se possibile del rapporto dell'ufficio di revisione dei conti o del revisore
  * eventuali altre informazioni utili per la valutazione

##  Invio della richiesta

Le richieste in **forma cartacea** sono da inviare a:  
  
Divisione della cultura e degli studi universitari  
Viale S. Franscini 30a  
6501 Bellinzona

I moduli M01 e M02 sono da inviare in **forma elettronica** (in formato excel)
a:  
decs-dc(at)ti.ch

