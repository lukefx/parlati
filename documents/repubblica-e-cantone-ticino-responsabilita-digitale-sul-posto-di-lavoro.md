COMUNICATI

AGENDA

COMUNICATI POLIZIA E MINISTERO

STREAMING

INFORMAZIONI

Dipartimento delle finanze e dell'economia  

__Comunicato stampa

Dipartimento delle finanze e dell'economia  

19 dicembre 2022

__

__Comunicato stampa

Dipartimento delle finanze e dell'economia  

19 dicembre 2022

# Responsabilità digitale sul posto di lavoro

Il Dipartimento delle finanze e dell’economia (DFE) informa di aver
pubblicato, sul sito dell’Ufficio dell’ispettorato del lavoro, una relazione
interdisciplinare sul tema della responsabilità digitale sul posto di lavoro,
parte integrante della responsabilità sociale delle imprese.

  

La responsabilità sociale delle imprese rappresenta il contributo della
aziende allo sviluppo sostenibile ed è un ambito importante dell’azione del
Dipartimento delle finanze e dell’economia (DFE), che per incentivarla mette
in campo una serie di misure concrete.

La responsabilità sociale delle imprese considera anche la responsabilità
digitale, che copre altresì alcune aree d’interesse dell’Ufficio
dell’ispettorato del lavoro (UIL) della Divisione dell’economia, come ad
esempio la salute digitale sul posto di lavoro o presso il proprio domicilio
(considerata l’adozione sempre più frequente del telelavoro). A questo
proposito l’UIL porta avanti da tempo un’azione di sensibilizzazione sui
rischi psicosociali sul posto di lavoro, nell'ambito di cicli formativi e di
audit aziendali in cui verifica se le aziende hanno implementato il sistema di
gestione della salute e della sicurezza dei collaboratori.

La relazione interdisciplinare sulla responsabilità digitale sul posto di
lavoro – curata dal DFE in collaborazione con il docente-ricercatore della
SUPSI Alessandro Trivilini – si inserisce all’interno di questo percorso e
vuole essere un contributo in più affinché le imprese, nell’ambito delle loro
strategie di responsabilità sociale, sviluppino anche una responsabilità
digitale che le porti a prestare sempre maggiore attenzione all’utilizzo delle
tecnologie a favore dei loro collaboratori ma anche della sicurezza
informatica dell’azienda.

La relazione interdisciplinare si può scaricare alla pagina
https://www4.ti.ch/dfe/de/uil/protezione-lavoratori/responsabilita-digitale-
sul-posto-di-lavoro.

