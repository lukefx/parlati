  * Presentazione
  * Menu
  *  __Ministero pubblico
  * Pretura penale
  * Tribunale penale cantonale
  * Corte di appello e di revisione penale
  * Ufficio del Giudice dei provvedimenti coercitivi
  * Corte dei reclami penali
  * Minorenni
  * Magistratura dei minorenni
  * Tribunale dei minorenni
  * Mediazione penale minorile

#  Tribunale penale cantonale

Il Tribunale penale cantonale rappresenta insieme alla Pretura penale la prima
istanza penale per tutto il territorio cantonale. Esso giudica i reati penali
commessi da adulti per i quali il Procuratore pubblico prospetta una pena
superiore a 90 aliquote giornaliere. Questa autorità è composta di quattro
giudici; per i reati con proposta di pena superiore a due anni la corte è
composta da tre giudici, nella composizione di un giudice vengono invece
giudicati i reati con proposta di pena fino a due anni.

###  Dibattimenti del Tribunale penale

    * 14.06.2023

# Aggiornamento stampa - processi dal 19.06.2023 al 05.07.2023

    * 23.05.2023

# Aggiornamento stampa - processi dal 30.05.2023 al 18.06.2023

###  Contatti

**Tribunale penale cantonale**  
Via Pretorio 16  
6901 Lugano

tel. +41 91 815 54 67  
fax +41 91 815 56 40  

 **Presidente**  
Mauro Ermani

  * Dove trovarci

  * Composizione

###  Corte delle assise correzionali

La Corte delle assise correzionali è composta di un giudice del Tribunale
penale cantonale e di 2 assessori giurati e giudica i reati per i quali il
procuratore pubblico propone una pena detentiva superiore a tre mesi e che non
eccede due anni, una pena pecuniaria superiore a novanta aliquote giornaliere
o il lavoro di pubblica utilità superiore a 360 ore.

La Corte correzionale giudica inoltre:

  1. i delitti previsti da leggi fiscali della Confederazione o da altre leggi federali, quando l'amministrazione federale in causa propone la pena detentiva superiore a tre mesi, la pena pecuniaria superiore a novanta aliquote giornaliere o il lavoro di pubblica utilità superiore a 360 ore (art. 73 e seguenti della legge federale del 22 marzo 1974 sul diritto penale amministrativo);
  2. sulle opposizioni al decreto di confisca emanato dal procuratore pubblico ai sensi dell'art. 377 cpv. 2 del codice di procedura penale del 5 ottobre 2007.

###  Corte delle assise criminali

La Corte delle assise criminali è composta di 3 giudici del Tribunale penale
cantonale e di 4 assessori giurati e giudica i reati per i quali il
procuratore pubblico propone una pena detentiva superiore a due anni,
l'internamento secondo l'art. 64 del codice penale del 21 dicembre 1937 (CP),
un trattamento secondo l'art. 59 cpv. 3 CP o, nei casi in cui si debba
contemporaneamente revocare la sospensione condizionale di una sanzione, una
privazione della libertà superiore a due anni.

###  Assessori giurati

Nel Cantone Ticino, già il Codice di procedura penale del 3 maggio 1895,
entrato in vigore il 1. gennaio 1896, ha istituito, per la fase del giudizio,
il sistema secondo il quale il Tribunale è composto di giudici permanenti e di
giurati popolari, i quali decidono assieme sul fatto, sul diritto, sulla pena
e sul risarcimento del danno. Questa composizione delle corti giudicanti è
stata ripresa nei successivi codici di procedura penale del 10 luglio 1941 e
del 19 dicembre 1994. Il 1. gennaio 2011, con l'entrata in vigore del codice
di procedura penale svizzero, è mantenuta la figura dell'assessore-giurato,
modificandone in parte le modalità di intervento al processo per rispettare le
esigenze del diritto federale.

