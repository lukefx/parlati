#  Formazione continua dei docenti

L’entrata in vigore il 1° di agosto del 2015 della legge sulla formazione
continua dei docenti (LFCD) ha sostituito, modificandola, la legge concernente
l’aggiornamento dei docenti del 1990 (LCAD). Il cambiamento legislativo,
intervenuto a vent’anni di distanza dall’introduzione della prima legge, ha
concluso un percorso di riflessione sul tema della formazione continua dei
docenti riconducibile a una serie di esigenze e cambiamenti interni ed esterni
al mondo della scuola.

Il Dipartimento dell’educazione, della cultura e dello sport (DECS) introduce
così nel sistema educativo ticinese la _Pianificazione quadriennale della
formazione continua dei docenti_ e crea all’interno del proprio portale un
apposito spazio informativo che, oltre a ospitare la documentazione relativa
alla pianificazione quadriennale, presenta altre informazioni inerenti alla
formazione continua dei docenti.

La _Pianificazione_ comprende un documento di indirizzo della formazione
continua dei docenti di ogni ordine e grado e le schede di dettaglio per ogni
settore scolastico. La _Pianificazione_ si completa con le indicazioni
organizzative e finanziarie. I documenti sono ufficiali e approvati dal
Dipartimento dopo consultazione degli organi scolastici e delle associazioni
rappresentative del corpo insegnante.

### Indirizzi

espongono le linee guida e le intenzioni formative

### Schede

approfondiscono sinteticamente le indicazioni fornite dagli indirizzi

### Formulari

per la richiesta di partecipazione ad attività di formazione continua

###  Contatti

Rivolgersi alle sezioni dell'insegnamento di riferimento.

  * Scuole comunali
  * Scuole medie
  * Scuole medie superiori
  * Scuole speciali
  * Scuole professionali  

