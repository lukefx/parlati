  * Prima della formazione
  * Prima della formazione
  * Valutare le possibilità
  * Cercare un posto di tirocinio
  * Salari minimi e orari settimanali
  * BIZ App: professioni e posti di apprendistato
  * Durante la formazione
  * Durante la formazione
  * Diritti e doveri
  * In caso di difficoltà
  * Agevolazioni per gli apprendisti
  * Campionati delle professioni SwissSkills
  * Dopo la formazione
  * Dopo la formazione
  * Proseguire dopo la formazione di base
  * Approfondire con le specializzazioni
  * Perfezionarsi con la formazione continua

#  Cercare un posto di tirocinio

La formazione professionale di base può svolgersi in un'azienda o in una
scuola a tempo pieno. La ricerca di un posto di tirocinio prevede più tappe:
informarsi sulle professioni e sulle scuole professionali, cercare offerte
d'impiego o posti di stage, elaborare il dossier di candidatura, prepararsi al
colloquio.

Trovare un impiego adatto ai propri bisogni, competenze e desideri richiede
tempo ed energie, è importante iniziare per tempo!

  
Di seguito alcune informazioni utili per la ricerca di un posto di tirocinio
della tua futura professione.

####  La ricerca di un posto di tirocinio

I Cantoni tengono una lista dei posti di tirocinio vacanti, riuniti in una
banca dati consultabile online. Nelle scuole medie i posti di tirocinio
vengono affissi all'albo della sede.

Per cercare un posto di tirocinio ci sono diverse possibilità:

  *  **Scarica la BIZ App** , l’applicazione gratuita che ti permette di scoprire tutte le professioni e posti di apprendistato.
  * Consulta l' **elenco dei posti di tirocinio** disponibili su www.orientamento.ch e sull'albo virtuale "Bacheca" dell’Ufficio dell’orientamento scolastico e professionale.
  * Se sei alla ricerca di un posto di tirocinio, di una scuola o semplicemente vorresti fare delle ricerche sui percorsi formativi, professioni o lavoro, alla Città dei mestieri della Svizzera italiana ci sono specialisti per consulenze gratuite, aule studio, eventi e corsi che possono aiutarti ad orientarti e a costruire il tuo futuro professionale. Tutto gratuitamente e senza appuntamento.
  * Contatta gli ispettori di tirocinio della **Divisione della formazione professionale** il modulo di contatto oppure telefonicamente al numero +41 91 815 31 00.
  * Se stai terminando la scuola media, rimani in contatto con **l’orientatore/trice** dell'Ufficio regionale dell'orientamento scolastico e professionale della tua sede. Ti potranno aiutare nella scelta della professione e ti forniranno l'elenco delle aziende formatrici.

####  La ricerca di una scuola a tempo pieno

In alcune professioni la formazione di base si svolge in una scuola a tempo
pieno. I corsi teorici si svolgono in classe, mentre l'acquisizione delle
competenze pratiche avviene in appositi laboratori. Le scuole a tempo pieno
determinano le loro condizioni d'ammissione e in genere organizzano una
procedura d'ammissione (esami d'ammissione, colloquio, ecc.), poiché il numero
di posti è limitato. Puoi trovare la lista delle scuole e dei percorsi
formativi a tempo pieno in Ticino su www.orientamento.ch.

####  Il dossier di candidatura

Per presentare la candidatura ad un posto di tirocinio è importante preparare
una documentazione completa e corretta. Puoi trovare delle suggerimenti e
consigli utili su www.orientamento.ch e nel sito dell’Ufficio
dell’orientamento scolastico e professionale.

Consulta l’agenda della Città dei mestieri della Svizzera italiana nella quale
sono regolarmente proposti dei corsi su come preparare un dossier di
candidatura e un colloquio di lavoro.

####  Lo stage di orientamento

Lo stage in azienda permette di trascorrere alcuni giorni con dei
professionisti in azione, di conoscere il loro ambiente di lavoro e di
confrontarti con la realtà della professione. Puoi trovare informazioni
generali e consigli su www.orientamento.ch.

Su Cercare uno stage di orientamento sono repertoriati gli indirizzi delle
aziende formatrici del Cantone Ticino alle quali puoi rivolgerti per sapere se
è possibile svolgere uno stage nelle diverse professioni.

La Bacheca dell'Ufficio dell'orientamento scolastico e professionale mette a
disposizione uno spazio in Bacheca con le opportunità di stage offerte nel
corso dell'anno da parte di enti, associazioni e aziende.

  * Bacheca +15
  * Bacheca +18

####  Prepararsi al colloquio

Il colloquio di presentazione permette ai responsabili dell'azienda di
conoscere i candidati e capire quali sono le motivazioni che li spingono a
candidarsi per un posto di tirocinio. Puoi trovare delle suggerimenti e
consigli utili su www.orientamento.ch e nel sito dell’Ufficio
dell’orientamento scolastico e professionale.

Consulta l’agenda della Città dei mestieri della Svizzera italiana nella quale
sono regolarmente proposti dei corsi su come preparare un dossier di
candidatura e un colloquio di lavoro.

##  Video

In collaborazione con RSI Edu, abbiamo realizzato questi brevi video con
consigli pratici sulle varie fasi della ricerca di un posto di apprendistato.

###  Trovare un posto di apprendistato: cosa serve?

###  Trovare un posto di apprendistato: il dossier di candidatura

###  Trovare un posto di apprendistato: la ricerca

###  Trovare un posto di apprendistato: gli stage

###  Trovare un posto di apprendistato: il colloquio di lavoro

###  Trovare un posto di apprendistato: competenze digitali

