  * Sistema per la valorizzazione del patrimonio culturale
  * Comitato scientifico
  * Progetti e ricerche
  *  __Biblioteca digitale
  *  __Museo virtuale
  *  __Patrimoni digitali ticinesi
  * Piattaforma catalografica
  *  __Raccomandazioni
  *  __Sàmara
    * Contenuti del portale
    * Aiuto
  * Patrimonio audiovisivo

#  Sàmara - Il patrimonio culturale del Cantone Ticino

L’idea di sviluppare un portale unico per accedere al patrimonio custodito
dalla filiera culturale nasce dalla constatazione che l’utente, oggi, è
confrontato con una disgregazione che rende le ricerche difficili e
inefficaci. Quello su internet è un interessantissimo patrimonio disperso.

Conformemente al mandato ricevuto dal Consiglio di Stato, il Sistema per la
valorizzazione del patrimonio culturale (SVPC) si adopera per promuovere uno
strumento che facilita l’accesso ai patrimoni custoditi dalla filiera
culturale.

Il portale culturale del Cantone Ticino è un'iniziativa volta alla diffusione
della cultura. Per questo, nella ricerca di un nome o di un simbolo, ci si è
ispirati all’editore Larousse che ha adottato il soffione per il proprio
marchio, accompagnato dallo slogan _Je sème à tout vent_.

Il frutto volante scelto quale simbolo per questo progetto, in quanto tipico
del territorio, è la sàmara dell'acero. L’adozione di questo nome fornisce
delle chiare indicazioni sulla volontà di trasmettere un’immagine più dinamica
del settore, evitando formulazioni istituzionali o acronimi ermetici.

Sul corto termine, il progetto sàmara rappresenta un primo passo verso la
messa in rete tecnica e istituzionale che permette l’attivazione di un punto
d’accesso unico alle fonti d’informazione. Questa valorizzazione degli archivi
rappresenta un asse di sviluppo prioritario a livello scientifico,
patrimoniale, culturale e accademico.

Sul lungo termine, si dovranno sostenere i processi di convergenza dei flussi
informativi provenienti dalla filiera culturale e scientifica. Oggi siamo
nelle fasi preliminari di una dinamica che permetterà di rendere meno nette le
frontiere tra le discipline e le tipologie d’archivi, permettendo così di
realizzare un sistema informativo territoriale basato sulla cooperazione dei
vari attori implicati.

  * Vai al portale sàmara
  * Consulta l’aiuto
  * Visualizza i contenuti del portale
  * Segnala eventuali banche dati da integrare in sàmara
  * Informazioni legali

