COMUNICATI

AGENDA

COMUNICATI POLIZIA E MINISTERO

STREAMING

INFORMAZIONI

Dipartimento delle istituzioni  

__Comunicato stampa

Dipartimento delle istituzioni  

30 gennaio 2023

__

__Comunicato stampa

Dipartimento delle istituzioni  

30 gennaio 2023

# Prova delle sirene di mercoledì 1° febbraio 2023

Il Dipartimento delle istituzioni, in base alle istruzioni dell’Ufficio
federale della protezione della popolazione, informa che mercoledì 1° febbraio
2023 è prevista in Ticino la prova annuale di verifica dei dispositivi di
allarme alla popolazione. Saranno coinvolte nel test tutte le sirene della
Protezione civile installate sul territorio cantonale, che diffonderanno
l’Allarme generale e l’Allarme acqua. Quest’anno, a causa della guerra in
Ucraina, la prova delle sirene potrebbe generare insicurezze e paure in tutta
la popolazione e in particolare alle cittadine e ai cittadini ucraini presenti
sul nostro territorio. Per questo motivo l’autorità federale ha elaborato
un’informazione mirata in lingua ucraina.

  

Il programma della prova prevede dapprima l’attivazione delle sirene per l’
**Allarme generale (414 dispositivi)** ; alle 13.30, 13.35, 13.45 e 13.55 sarà
diffuso un suono continuo e modulato, dalla durata di 1 minuto. Ricordiamo che
– nell’eventualità di un vero Allarme generale, – la popolazione deve
ascoltare la radio, seguire le istruzioni delle autorità e informare i vicini.

Alle ore 14.20 ed alle ore 15.10, nelle zone a valle degli impianti di
accumulazione (dighe), saranno in seguito attivate le sirene per l’ **Allarme
acqua (128 dispositivi)**. In questo caso saranno diffusi 12 suoni continui e
gravi (più cupi rispetto a quelli dell’Allarme generale), in sequenze di 20
secondi a intervalli di 10 secondi, per un totale di 6 minuti. In caso di vero
Allarme acqua, la popolazione deve abbandonare immediatamente la zona a
rischio e attenersi alle istruzioni delle autorità.

Trattandosi di prove di funzionamento del sistema, come di consueto non
occorrerà intraprendere misure reali: il test serve a controllare lo stato
delle installazioni, esercitare il personale ed informare la popolazione sui
comportamenti corretti.

Con Alertswiss le informazioni relative alla prova annuale come pure tutte le
informazioni e le raccomandazioni in caso di evento sono ora anche disponibili
sul sito www.alertswiss.ch o scaricando gratuitamente la relativa
applicazione, grazie alla quale ricevere sul proprio cellulare le
informazioni.

Informiamo inoltre che accedendo al sito www.ti.ch/allarmi è possibile
consultare i prospetti informativi “Allarme acqua – cosa fare, come reagire”,
anche nelle versioni tradotte, come pure creare un affisso personalizzato,
dove vengono riportati i punti di raccolta in caso di evento.

Sottolineiamo l’importanza di informare dell’evento le categorie più sensibili
o che non hanno accesso autonomamente ai canali di informazione. In questo
senso si inserisce l’informazione ai Comuni per il tramite delle Regioni di
Protezione Civile e la traduzione del comunicato in ucraino. Informazioni che
sono state pubblicate anche sulla pagina web cantonale (www.ti.ch/ucraina) e
sul canale Telegram dedicato (@ucrainaTi). Il Dipartimento delle istituzioni
si scusa per eventuali disagi e conta sulla comprensione di tutta la
popolazione. Ulteriori informazioni possono essere consultate sui siti
internet www.protpop.ch oppure richieste all’indirizzo di-spci(at)ti.ch.

### Allegati

  * __Comunicato stampa in lingua ucraina

