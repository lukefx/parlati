  * Presentazione
  * Menu
  * Tribunale cantonale amministrativo
  * Tribunale cantonale delle assicurazioni
  * Camera di diritto tributario
  * Tribunale di espropriazione
  * Commissioni
  * Assistenza sociopsichiatrica
  * Ricorso LAFE
  * Ricorso contro le decisioni degli organi parrocchiali
  * Commissione di ricorso sulla magistratura
  * Commissione cantonale per la protezione dei dati e la trasparenza
  * Menu
  * Tribunale arbitrale in materia di assicurazione contro le malattie e gli infortuni

#  Espropriazioni

### A. Fasi della procedura di espropriazione formale per l’occupazione
temporanea e l’acquisizione di proprietà fondiaria, di diritti reali limitati
o di diritti personali relativi a fondi in vista dell'attuazione di opere di
interesse pubblico non soggette alla Legge sulle strade del 23 marzo 1983
(LStr)

1\. l'ente espropriante presenta al Tribunale un' **istanza** di avvio della
procedura accompagnata dagli atti espropriativi comprendenti:

  * il _progetto dell’opera e la relazione tecnica_ (dai quali risultino la natura dell’opera, l’ubicazione, l’estensione e il costo) nonché, se già esistente, la _licenza edilizia_ (ev. con l’attestazione di crescita in giudicato);
  * il _piano delle espropriazioni_ (dal quale risultino la situazione dei fondi toccati dall’espropriazione e le rettifiche dei confini);
  * le _tabelle di espropriazione_ (una per ogni espropriato) con le relative _offerte di indennità_ ;

2\. il Presidente del Tribunale ordina la pubblicazione degli atti
espropriativi

3\. ricevuta l’ordinanza di pubblicazione e prima di dare avvio alla
pubblicazione, l’ente espropriante provvede:

  * alla _picchettazione_ delle modifiche dello stato dei luoghi ai sensi dell’art. 23 Lespr;
  * alla notifica, a tutti i titolari dei diritti espropriandi figuranti nei pubblici registri o altrimenti noti, di un _avviso personale_ ai sensi dell’art. 25 Lespr accompagnato dal relativo estratto del piano delle espropriazioni nonché dalla relativa tabella di espropriazione con offerta di indennità;
  * a un _avviso sul_ _Foglio ufficiale e all’albo comunale_.

4\. durante il periodo di pubblicazione ogni interessato ha la facoltà di
trasmettere al Tribunale di espropriazione le sue richieste (opposizione
all'espropriazione, domanda di modifica dei piani espropriativi, pretese di
indennità);

5\. se l'espropriato e l'espropriante sottoscrivono un accordo espropriativo
(art. 43 Lespr), il Presidente del Tribunale stralcia dai ruoli la procedura;
altrimenti: il Presidente del Tribunale avvia la procedura di stima convocando
le parti per un tentativo di conciliazione;

6\. qualora l'espropriato si sia opposto all'espropriazione o abbia chiesto la
modifica dei piani espropriativi il Tribunale statuisce dapprima su tali
questioni in un giudizio appellabile al Tribunale cantonale amministrativo
(TRAM);

7\. dopo la crescita in giudicato di quest'ultimo giudizio il Tribunale stima
i diritti espropriandi e stabilisce l'indennità espropriativa in una sentenza
anch'essa appellabile al TRAM;

8\. l'espropriante (di regola per il tramite dell'Ufficio del registro
fondiario) paga l'indennità espropriativa fissata nell'accordo espropriativo o
nella sentenza del Tribunale e diviene così titolare dei diritti espropriati;

9\. su istanza dell'espropriante (dopo la misurazione particellare definitiva)
l'Ufficio del registro fondiario iscrive a registro fondiario l'avvenuto
trapasso di proprietà.

### B. Fasi della procedura di espropriazione formale per l’occupazione
temporanea e l’acquisizione di proprietà fondiaria, di diritti reali limitati
o di diritti personali relativi a fondi in vista dell'attuazione di opere di
interesse pubblico soggette alla Legge sulle strade del 23 marzo 1983

1\. dopo la contemporanea pubblicazione degli _atti espropriativi_ (v. sopra)
e del _progetto stradale_ (art. 18 LStr) – a sua volta preceduta dalla
picchettazione, dalla notifica degli avvisi personali e dagli avvisi sul
Foglio ufficiale e all’albo comunale secondo gli art. 18 e seguenti LStr –
l'ente espropriante presenta al Tribunale un' **istanza** di avvio della
procedura espropriativa accompagnata dai seguenti documenti:

  * il _progetto dell’opera_ e la _relazione tecnica_ (dai quali risultino la natura dell’opera, l’ubicazione, l’estensione e il costo) nonché la _decisione di approvazione del progetto stradale_ (art. 23 e 34 LStr) con la relativa attestazione di crescita in giudicato;
  * il _piano delle espropriazioni_ (dal quale risultino la situazione dei fondi toccati dall’espropriazione e le rettifiche dei confini);
  * le _tabelle di espropriazione_ (una per ogni espropriato) con le relative _offerte di indennità_ ;
  * le eventuali _richieste degli espropriati_ (opposizione all'espropriazione, domanda di modifica dei piani espropriativi, pretese di indennità)
  * gli eventuali _accordi espropriativi_ (art. 43 Lespr) sottoscritti dopo l’avvio della pubblicazione;

2\. se l'espropriato e l'espropriante hanno sottoscritto o sottoscrivono un
accordo espropriativo (art. 43 Lespr), il Presidente del Tribunale stralcia
dai ruoli la procedura; altrimenti: il Presidente del Tribunale avvia la
procedura di stima convocando le parti per un tentativo di conciliazione;

3\. qualora l'espropriato si sia opposto all'espropriazione o abbia chiesto la
modifica dei piani espropriativi il Tribunale statuisce dapprima su tali
questioni in un giudizio appellabile al Tribunale cantonale amministrativo
(TRAM);

4\. dopo la crescita in giudicato di quest'ultimo giudizio il Tribunale stima
i diritti espropriandi e stabilisce l'indennità espropriativa in una sentenza
anch'essa appellabile al TRAM;

5\. l'espropriante (di regola per il tramite dell'Ufficio del registro
fondiario) paga l'indennità espropriativa fissata nell'accordo espropriativo o
nella sentenza del Tribunale e diviene così titolare dei diritti espropriati;

6\. su istanza dell'espropriante (dopo la misurazione particellare definitiva)
l'Ufficio del registro fondiario iscrive a registro fondiario l'avvenuto
trapasso di proprietà.

### C. Fasi della procedura di espropriazione materiale (in caso di
restrizione legale della proprietà avente effetti equivalenti
all'espropriazione)

1\. colui che si ritiene espropriato notifica le proprie pretese nei confronti
dell'ente a favore del quale la restrizione legale della proprietà è stata
sancita (l'istanza può essere trasmessa a quest'ultimo, il quale in caso di
disaccordo la trasmette al Tribunale, oppure direttamente al Tribunale);

2\. ove la pretesa sia contestata, il Presidente del Tribunale avvia la
procedura di stima;

3\. il Tribunale giudica sull'esistenza dell'espropriazione materiale e
stabilisce, se del caso, l'indennità espropriativa in una sentenza appellabile
al Tribunale cantonale amministrativo;

4\. l'ente espropriante paga l'eventuale indennità espropriativa stabilita
nella sentenza.

###  Documentazione

  * Esempio di avviso personale
  * Esempio avviso sul FU e all’albo comunale
  * Esempio di tabella di espropriazione
  * Decisione del Tribunale amministrativo federale sul saggio d’interesse usuale

###  link utili

  * Fasi della procedura di espropriazione
  * Contributi di miglioria e di canalizzazione
  * Stime immobiliari

