  * Sistema per la valorizzazione del patrimonio culturale
  * Comitato scientifico
  * Progetti e ricerche
  *  __Biblioteca digitale
  *  __Museo virtuale
  *  __Patrimoni digitali ticinesi
  * Piattaforma catalografica
  *  __Raccomandazioni
  *  __Sàmara
  * Patrimonio audiovisivo

#  Piattaforma catalografica interdisciplinare

##  Una piattaforma al servizio degli operatori culturali

L’idea di sviluppare una piattaforma per gestire il patrimonio culturale e
scientifico nasce dalla constatazione che gli istituti sono sempre più spesso
confrontati con strumenti complessi, che coinvolgono figure professionali con
competenze multiformi.

Gli strumenti di gestione professionali sono infatti il risultato
dell’interazione d’informatici, sistemisti, operatori, grafici e collaboratori
scientifici. Una simile disgregazione richiede **nuove strategie
organizzative** per far fronte ai costi crescenti per il mantenimento e lo
sviluppo di questi _tool_.

Conformemente al mandato ricevuto dal Consiglio di Stato, il Sistema per la
valorizzazione del patrimonio culturale (SVPC) si adopera per analizzare le
rispettive esigenze e proporre una serie di strumenti normati che
costituiscono nel loro insieme una piattaforma catalografica
interdisciplinare.

##  Situazione attuale

Allo stato attuale è difficile avere una visione d’insieme del patrimonio
custodito dalla filiera culturale, ed è altrettanto difficile identificare gli
strumenti utilizzati per gestire i diversi materiali. Sulla base dell’indagine
condotta dal GOPC nel 2013 è stato possibile elaborare una mappatura
preliminare delle banche dati presenti all’interno del Dipartimento
dell’educazione, della cultura e dello sport (DECS).

I dati raccolti hanno evidentemente un valore indicativo, è comunque possibile
trarne alcune indicazioni interessanti. Complessivamente, le informazioni
inserite nelle schede di rilevazione permettono di valutare ad almeno
5'767'000 il totale delle schede repertoriate dai 69 istituti coinvolti. Si
tratta della cifra minima di schede raccolte. Si possono distinguere due
insiemi principali di _software_ : uno professionale, consolidato, integrato e
conforme agli standard internazionali. L’altro più artigianale, composto di
una grande quantità di piccole banche-dati realizzate per rispondere a
esigenze puntuali.

Siamo dunque in presenza di un numero elevato di banche-dati, quasi 150,
realizzate con software differenziati. Dal punto di vista gestionale il numero
di soluzioni informatiche è elevato, fatto che complica il lavoro di chi è
chiamato a fornire il supporto informatico agli istituti.

##  La piattaforma gestionale

La progressiva introduzione di una piattaforma comune di lavoro permette di
migliorare la qualità delle informazioni elaborate negli istituti,
ottimizzando nel contempo i flussi di lavoro in questo settore complesso. Nel
corso di alcune riunioni preliminari sono già stati identificati i principali
settori d’intervento, suddivisi in aree tematiche.

I patrimoni digitali custoditi dalla filiera culturale sono numerosi, dispersi
e di difficile accesso. La messa in opera di piattaforme per la gestione e la
diffusione dei dati è una risposta coerente alle esigenze degli operatori del
settore e del pubblico. In questo contesto sarà possibile allargare e
intensificare le sinergie tra musei, archivi, biblioteche, centri di ricerca e
università, in particolare per la raccolta, catalogazione, conservazione,
gestione, digitalizzazione e diffusione dei patrimoni culturali.

##  Strumenti attivi nelle varie tipologie di beni culturali

La catalogazione **bibliografica e dei periodici**|  Ex Libris Aleph  
Archivio dei quotidiani e dei periodici Sbt  
---|---  
La catalogazione di **beni culturali immobili**|  Sistema Informativo Beni
Culturali  
La catalogazione di **beni culturali mobili**|  Zetcom MuseumPlus  
La catalogazione del **patrimonio audiovisivo**|

Canto Cumulus  
Zetcom MuseumPlus  
  
La catalogazione di **eventi culturali**|  Sistema informativo Osservatorio
culturale (Sioc)

