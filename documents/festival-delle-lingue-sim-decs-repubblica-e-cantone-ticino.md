  * __Piano di formazione
  * Aggiornamento docenti
  *  __Difficoltà di apprendimento
  * Monitoraggio
  * Prove cantonali
  * Dati statistici
  * Allievi alloglotti
  * Pubblicazioni
  * Scuola media: idee e lavori in corso
  * Linee guida per allievi alloglotti
  * Pianificazione quadriennale della formazione continua dei docenti
  * Approfondimenti
  *  __In corso
  *  __Conclusi
  * Altre iniziative
  * Servizio di consulenza - maltrattamento e abuso
  * Scambi linguistici
  * Festival delle lingue
  * Prevenzione
  * Giornate musicali
  * Formazione
  * Licenza privatisti

#  Festival delle lingue

**Da lunedì 20 a venerdì 31 marzo 2023** si terrà la quattordicesima edizione
del Festival delle lingue.

Con il Festival delle lingue, giunto alla sua quattordicesima edizione, si
vuole dare agli allievi di quarta media delle sedi di tutto il Canton Ticino
la possibilità di vivere una giornata in un contesto diverso da quello che
vivono quotidianamente a scuola.

Vista la situazione pandemica saranno i relatori-animatori a spostarsi nelle
singole sedi per evitare il più possibile i contatti dall’esterno nei singoli
istituti. Verrà proposta come in passato una vasta gamma di atelier ai quali
gli allievi possono partecipare attivamente non solo praticando le lingue
insegnate a scuola, ma anche lingue sconosciute ai più come l’aramaico, il
cinese, l’estone, il macedone, il bosniaco, il portoghese, lo spagnolo, la
lingua dei segni, le lingue antiche; è previsto pure un atelier sulle origini
della lingua. Artisti, musicisti, attori teatrali e relatori d’ogni genere
stimolano la curiosità intellettuale degli allievi attraverso i loro racconti,
la loro arte, la loro cultura, la loro stessa vita. Il tutto mediato dalle
lingue straniere che diventano, per una volta, protagoniste più affascinanti,
più coinvolgenti, e più spontanee di quanto non lo siano già fra le mura di
un’aula. Quest’anno le lingue ospiti saranno il dialetto, il turco e il curdo.

Le attività proposte contribuiscono a vivere il plurilinguismo in Svizzera, in
Europa e nel mondo non come un ostacolo, ma come una forma di espressione e
una fonte di ricchezza culturale e intellettuale, importanti per la
costruzione della nostra identità e strumenti di apertura verso persone di
altre nazionalità. Attraverso i tanti atelier proposti gli allievi di quarta
media sono sollecitati al rispetto per l’altro, per il diverso, per lo
straniero.

L’edizione di quest’anno si svolgerà dal 20 al 31 marzo nelle diverse sedi di
scuola media del Cantone.

Le sedi che hanno aderito quest’anno al Festival sono:

 **Luganese:**  
Scuole medie di Agno, Bedigliora, Breganzona, Camignolo, Canobbio, Gravesano,
Lugano Besso, Massagno, Pregassona e Viganello e la SM Parsifal;

 **Locarnese:**  
Scuole medie di Gordola, Locarno 1, Locarno 2, Losone e il Collegio Papio;

 **Mendrisiotto:**  
Scuole medie di Balerna, Chiasso, Mendrisio, Morbio Inferiore e Riva S.
Vitale;

 **Tre Valli e Bellinzonese:**  
Scuole medie di Acquarossa, Ambrì, Biasca, Cadenazzo, Castione, Giornico,
Lodrino, Bellinzona 1, Bellinzona 2, Giubiasco e la SM La Traccia.

​Si ringrazia l'Ufficio fondi Swisslos e Sport-toto per il sostegno
finanziario che da anni assicura a questa manifestazione.​

Il video presenta un pot-pourri delle attività svolte negli scorsi anni con
particolare riferimento alla sesta edizione del Festival delle lingue 2014.

  * Guarda il video

###  Documenti

  * Scarica il programma del 2023

