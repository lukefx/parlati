  * Protezione civile
  *  __Militi
  * Regioni
  * Corsi
  * Centro istruzione
  *  __Allarmi
  * Rifugi obbligatori
  * Esecuzione o ottenimento esonero dal costruire un rifugio obbligatorio
  * Approvazione rifugi obbligatori

#  Esecuzione o ottenimento esonero dal costruire un rifugio obbligatorio

I proprietari d’immobili sono tenuti a realizzare ed equipaggiare rifugi in
tutti i nuovi edifici abitativi, negli istituti e negli ospedali (art. LPPC 61
Obbligo di costruire).  
Se non viene realizzato il rifugio o se il fabbisogno di posti protetti nella
zona di valutazione è già coperto, il proprietario dell'immobile deve versare
dei contributi sostitutivi. I contributi sostitutivi vanno versati con
l'inizio dei lavori di costruzione.

Il numero di posti protetti da realizzare (vedi OPCi art. 70 Numero di posti
protetti) in caso di nuove costruzioni è definito come segue:

  1. per abitazioni a partire da 38 locali: due posti protetti ogni tre locali (25 PP);
  2. per ospedali, case per anziani e di cura: un posto protetto per letto di paziente.

I mezzi locali (cucine, servizi, ecc.) non sono presi in considerazione nel
calcolo. Non si tiene conto delle frazioni risultanti dal calcolo dei posti
protetti.  
  
 **Eccezioni**

1I proprietari di immobili versano i contributi sostitutivi in luogo
dell’edificazione:

  1. nelle zone di valutazione in cui vi sono posti protetti a sufficienza;
  2. per gli edifici ubicati in zone particolarmente minacciate, segnatamente in regioni densamente edificate o ad elevato rischio d’incendio;
  3. per gli edifici il cui numero di posti protetti è inferiore a 25 (38 locali abitabili);
  4. per gli edifici privi di interrato.

##  Esonero dalla realizzazione del rifugio

I proprietari di edifici abitativi, ospedali, case anziani e di cura, che non
realizzano un rifugio obbligatorio ottenendo l’esonero, devono versare
contributi sostitutivi.  
Il versamento deve avvenire con l’inizio del cantiere.  
Gli importi relativi ai contributi sostitutivi vengono fissati con risoluzione
del Dipartimento delle istituzione e pubblicati sul Foglio Ufficiale.

###  Moduli / Formulari

  * Modulo per i rifugi obbligatori secondo ITRP 84 - ITC 2017

###  Contributi e tasse

  * Contributi sostitutivi per esonero rifugi
  * Tasse di decisione per esonero rifugi
  * Elenco comuni esonerati dalla costruzione dei rifugi

###  Vedi anche

  * Commento UFPP 2015 LPPC OPCi settore strutture protette

 **Consulta le  
domande frequenti**

