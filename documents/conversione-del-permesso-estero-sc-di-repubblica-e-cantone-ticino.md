# Conversione del permesso estero

Chiunque ha il domicilio in Svizzera e desidera navigare sulle acque svizzere
deve essere titolare di una licenza di condurre natanti svizzera.

  * Possibilità di rilascio: art. 91a cpv. 5
  * Condizioni: circolare 54-1 UFT

## Procedura

  * **00**

###  VERIFICA REQUISITI

 **Permesso di condurre**  
Permesso di condurre estero in originale.

  * **01**

###  COMPILARE

Compilare il formulario inserendo tutti i dati richiesti.  
  
Formulario per ottenere il permesso di condurre natanti

  *  **02**

###  SPEDIRE

Puoi velocizzare le pratiche compilando i formulari e inviandoli tramite posta
senza recarti presso la Sezione della circolazione.

  * **03**

###  ALLEGARE

Tutti i documenti indicati devono essere allegati.  

    * **Permesso di condurre estero in originale**
    *  **2 fotografie recenti formato passaporto**
    *  **Documento di legittimazione (permesso stranieri o carta d'identità svizzera)**
    *  **Se cittadino svizzero si necessita di una dichiarazione attestante il soggiornodi alomeno 12 mesi consecutivi nello Stato che ha emesso il permesso di condurre**
    *  **Certificato di domicilio rilasciato dal nuovo Comune (se appena arrivato in Svizzera)**

  *  **04**

###  PAGARE

    * Tassa apertura incarto Fr. 30.--.
    * Conversione permesso di condurre Fr. 90.--.

## Informazioni

####  Assicurazione responsabilità civile (RC) per i natanti

### Assicurazione obbligatoria

Nessun natante può essere messo in servizio o stazionare in acque aperte alla
navigazione pubblica, fintanto che non sia stata stipulata un’assicurazione
sulla responsabilità civile (RC).

A meno che non siamo utilizzati a **scopo professionale** (noleggio, trasporti
professionali persone e merci), i seguenti natanti non sono sottoposti ad
un’assicurazione obbligatoria:

  1. natanti **non** motorizzati (a remi, pedali, ecc.);
  2. gommoni con una lunghezza inferiore a 2,50 m;
  3. battelli a vela **non** motorizzati con una superficie velica **fino a 15 mq**.

Per l’immatricolazione di un natante è necessario presentare un attestato
d’assicurazione, conformemente alle disposizione dell’Ordinanza sulla
navigazione interna (ONI).

L’assicurazione RC deve essere stipulata presso un istituto d’assicurazione
autorizzato dal Consiglio federale ad esercitare questo ramo d’attività.

Questi istituti devono avere a disposizione gli attestati d’assicurazione
conformi.

####  Autorizzazioni

L’apertura di una scuola di vela, tavola a vela (windsurf), sci nautico od
altre, necessita dell’autorizzazione della Sezione della circolazione.

L’interessato deve inoltrare una domanda scritta, indicando il luogo dello
svolgimento dell’attività.

A dipendenza del tipo di scuola la nostra Sezione provvederà a informare sulla
necessità di altri documenti da presentare.

L’autorizzazione verrà rilasciata dopo un attento esame, un eventuale
sopralluogo da parte nostra e dai preavvisi da parte di organi ed enti
interessati (polizia lacuale, ufficio caccia e pesca, società di navigazione).

Serve un’autorizzazione anche per i seguenti casi:

  * Lavori sul lago (occupazione per posa materiali);
  * Uso particolare o in zone vietate di natanti sui laghi e fiumi non ammessi alla navigazione.

Le richieste devono essere inoltrate per tempo, almeno 30 giorni prima della
data scelta per l’uso o lo svolgimento.

####  Segnaletica della via navigabile

Per la decisione di posa o rimozione della segnaletica è competente la Sezione
della circolazione (art. 4 Regolamento della legge cantonale – stato 31 marzo
1993 – 7.4.5.1.1)

Segnali ammessi comprendono:

quelli menzionati negli articoli 36 a 40 dell’Ordinanza sulla navigazione
interna dell’8 novembre 1978 (ONI) e quelli riprodotti dall’allegato 4.

Quelli menzionati negli articoli 37 a 41 del Regolamento internazionale della
convenzione fra la Svizzera e l’Italia per la disciplina della navigazione sul
lago Maggiore e sul lago di Lugano entrata in vigore il 1. giugno 1997 (Stato
8 agosto 2000) – RS 0.747.225.1

La posa di boe e ghirlande per la delimitazione di uno stabilimento balneare
sui laghi di Lugano e Maggiore.

####  Avvertenze e regole principali

La Sezione della circolazione, Servizio navigazione, nell'intento di meglio
disciplinare la navigazione sui nostri laghi, in applicazione alle
prescrizioni delle Leggi federali, alle prescrizioni cantonali, nonchè alla
Convenzione e Regolamento internazionale tra Svizzera e l'Italia sul lago
Maggiore e lago Ceresio, richiama l'utenza all'osservanza dei seguenti punti:

### Contrassegni ufficiali

  * I contrassegni ufficiali devono essere applicati in modo ben visibile verso prua e sui 2 lati esterni dello scafo.
  * Se il natante viene messo fuori circolazione o venduto, i contrassegni ufficiali devono essere riconsegnati alla Sezione della circolazione (in modo da evitare abusi da parte di terzi).
  * Con i contrassegni ufficiali deve essere trasmessa anche la licenza di navigazione in originale per l'annullamento.

###

### Documenti - Licenza di navigazione e permesso di condurre

  * Durante la navigazione i citati documenti devono trovarsi a bordo e tenuti a disposizione degli organi di sorveglianza, tale mancanza è punibile con la multa disciplinare.
  * Ogni fatto che richieda una modifica o un'aggiunta, oppure che determini la sostituzione, deve essere notificato all'autorità competente (Sezione circolazione), presentando il documento precedente entro un termine massimo di 14 giorni.

###

### Permesso di condurre

Il permesso di condurre è obbligatorio:

  * per i natanti a vela con una superficie velica superiore ai 15 m2 (cat. D);
  * per i natanti con motore di una potenza propulsiva superiore a 6 kW (cat. A).

###

### Ispezioni periodiche

I natanti collaudati sono sottoposti a ispezioni periodiche ad intervalli
regolari. La frequenza è la seguente:

  *  **2 anni** per i natanti da noleggio;
  *  **6 anni** per i natanti **non** motorizzati;
  *  **3 anni** per i gommoni, i battelli per il trasporto di merci e altri natanti.

 **N.B.:** In caso di dubbio sulla conformità di un battello alle disposizioni
vigenti, l'autorità competente può esigere un'ispezione d'ufficio anche **a
breve scadenza**.

### Protezione delle acque

  * E' vietato versare o immettere nelle acque sostanze la cui natura possa inquinarle o alternarne le proprietà.
  * I motori con carburante a miscela possono essere utilizzati soltanto se il carburante contiene olio in misura non superiore al 2% del volume (miscela 1:50) e se nessun prodotto di condensazione proveniente dal carter può riversarsi nell'acqua.
  * Per i motori con carburante a miscela, l'olio deve essere **biodegradabile**.

### Zone protette

In prossimità delle Bolle di Magadino, nelle zone disegnate "A" e "B"
(dall'entrata del porto di Magadino fino a metà della foce della Verzasca), é
vietata la balneazione, nonché la navigazione con natanti a motore e a vela
fino ad una distanza di 150m. dalla riva.  
La navigazione con barche a remi é vietata fino alla distanza di 50m dalle
sponde; é inoltre vietato l'approdo in ogni caso.  
E' vietato stazionare nelle zone di vegetazione acquatica (canneti, giunchi e
ninfee); di regola occorre tenere una distanza di almeno 25m.

### Navigazione in prossimità delle rive

Nelle acque svizzere del Ceresio e del Verbano viene costituita la **zona
"rivierasca interna"** della larghezza di **150m** , nella quale i **natanti a
motore** non possono navigare, a meno che vogliano approdare, partire,
stazionare o attraversare passaggi stretti; queste manovre vanno eseguite
seguendo la via più breve ad una **velocità massima di 10 km/h**.

Questa regola **non** si applica:

  * ai battelli in servizio regolare che circolano secondo l'orario ufficiale;
  * ai natanti a propulsione elettrica;
  * ai natanti dei pescatori professionisti **al lavoro** (muniti degli appositi segnali);
  * ai natanti che praticano la pesca alla traina (muniti degli appositi segnali);
  * ai natanti senza motore.

### Regole particolari

  * Le imbarcazioni da spiaggia, i canotti gonfiabili ed altri simili mezzi da svago e da bagno (che non sono soggetti all'immatricolazione), possono navigare **esclusivamente** in prossimità della riva, all'interno della fascia di 150m della riva stessa. **In nessun caso possono essere forniti di un motore**.
  * A tutti i natanti é severamente proibito avvicinarsi ai battelli in navigazione o immettersi nella scia o sulla rotta.
  * Bisogna mantenere una distanza di **almeno 50m** nei confronti dei battelli in servizio regolare, dei convogli rimorchiati, come pure dalle imbarcazioni dei pescatori professionisti muniti degli appositi segnali ed una distanza **di 200m** dai natanti dei pescatori professionisti quando si incrociano da poppavia.
  * I natanti che navigano in senso opposto devono, durante le manovre d'incrocio, spostarsi sulla rispettiva destra, così da mantenere fra loro una distanza minima di 50m.

###  Conoscenza dei punti pericolosi

La navigazione, data la pericolosità dei luoghi, deve svolgersi con
particolare cautela nei seguenti punti:

**Lago Maggiore (Locarno):**  
Isole di Brissago  
\- punta sud - "scogli" ;  
\- tra le due isole - "basso fondale" ;

**Lago Ceresio (Lugano):**  
Ponte di Melide (correnti e passaggi stretti)  
Sotto il ponte di Melide, il passaggio dei natanti appartenenti a imprese
titolari di una concessione federale avviene sotto **l'arcata N. 3** ; quello
degli altri natanti sotto le **arcate N. 1 (Bissone), 2 e 4**.  
Al ponte di Melide la precedenza in caso di contemporaneo arrivo di due
natanti, provenienti da opposte direzioni, spetta al natante che naviga verso
Sud ( **arcata N.1** ).

**Stretto di Lavena (correnti e passaggi stretti):  
** Nello stretto di Lavena la precedenza in caso di contemporaneo arrivo di
due natanti, provenienti da opposte direzioni, spetta al natante diretto a
Ponte Tresa.  
 **N.B:** Particolare attenzione deve essere prestata in prossimità delle foci
come pure navigando sulle rotte dei battelli in servizio regolare.

### Sci nautico

La pratica dello sci nautico deve svolgersi a 300m dalla riva.  
La pratica dello sci nautico o l'impiego di attrezzature analoghe é
autorizzata solo di giorno e con buona visibilità, al più presto a partire
dalle ore 08:00 e al più tardi fino alle ore 21:00.  
In deroga eccezionalmente nel Lago Maggiore dalle ore 07:00 alle 21:00, nei
mesi di luglio e agosto.  
Il conduttore del natante deve essere accompagnato da una persona idonea (per
servizio e sorveglianza).

### Principali segnalazioni sulle modifiche della Convenzione Italo-Svizzera
per la disciplina della navigazione sul lago Maggiore e sul lago di Lugano
(Ceresio)

  * L'equipaggiamento minimo - mezzi di salvataggio - sono validi anche nelle acque italiane, se sono conformi alla normativa nazionale vigente nel luogo d'iscrizione del natante.  
Il natante immatricolato in svizzera deve avere solo l'equipaggiamento
richiesto dall'art. 132 e allegato 15 ONI (Ordinanza sulla navigazione
interna).

  * Sulle acque di entrambi i laghi non é obbligatorio esporre bandiere nazionali.

####  Balneazione

Al di fuori degli specchi d'acqua autorizzati ufficialmente e segnalati come
tali, la balneazione è vietata nella fascia situata entro i 100 m dalle
entrate dei porti e dei luoghi di stazionamento dei battelli per passeggeri.
Questo divieto vale anche per altre entrate di porti, se la navigazione ne
risulta pregiudicata.

####  Mezzi di salvataggio ammessi a partire dal 01.01.2020

### Modifica dell'Ordinanza sulla navigazione interna (ONI) dell' 8 novembre
1978 (Stato 01.01.2020)

 **Art. 131 - Principio**

1 I natanti devono essere equipaggiati in funzione della loro grandezza e
conformemente all’uso al quale sono destinati.

2 Gli oggetti dell’attrezzatura prescritti devono sempre essere pronti all’uso
e trovarsi in un luogo apposito.

 **Art. 134 - Mezzi di salvataggio**

1 Sono ritenuti mezzi di salvataggio i mezzi di salvataggio individuali o
collettivi. Giubbotti di salvataggio con collo e salvagenti anulari sono
considerati mezzi di salvataggio individuali. Zattere gonfiabili e
imbarcazioni di salvataggio sulle quali le persone possono salire sono
considerate mezzi di salvataggio collettivi.329

2 I mezzi di salvataggio individuali devono avere una spinta idrostatica di
almeno 75 N; sono esclusi quelli su natanti di cui all’articolo 134a.330

2bis I giubbotti di salvataggio gonfiabili sono riconosciuti se il dispositivo
di gonfiamento è azionato automaticamente o a mano.331

4 Per ogni persona a bordo di un natante deve essere disponibile un mezzo di
salvataggio individuale o un posto in un mezzo di salvataggio collettivo.

 **Art. 166 Disposizioni transitorie**

21 Collari di salvataggio, cuscini di salvataggio e scialuppe di salvataggio
possono essere sostituiti solo con mezzi di salvataggio di cui all’articolo
134 capoverso 1. Sono da sostituire al più tardi entro il 31 dicembre 2012. In
casi particolari questo termine, su richiesta, può essere prorogato dalle
autorità competenti fino al 31 dicembre 2017

  
Per una migliore descrizione dei mezzi di salvataggio ammessi vedi allegato
delle fotografie secondo i modelli.  
  
Per l'equipaggiamento e mezzi di salvataggio per i natanti adibiti al
trasporto professionale di persone e per i natanti adibiti al trasporto di
merci bisogna informarsi all'autorità competente dell'immatricolazione.

  * Mezzi di salvataggio ammessi a partire dal 01.01.2020

####  Informazioni conversione permesso estero

  * Ulteriori informazioni

## Link utili

  * Richiesta patente nautica
  * Cambio cognome
  * Modifica indirizzo
  * Certificato internazionale
  * Conversione permesso estero
  * Duplicato permesso di condurre
  * Sostituire il permesso di altri cantoni
  * Trascrizione del permesso militare

