  * Elenco consorzi
  * Basi legali
  * Circolari e direttive
  * Procedure tipo
  * Vigilanza
  * Documentazione e formazione

#  Procedure tipo

###  Istituzione del Consorzio di Comuni

### Volontaria (art. 3 e 7 LCCom)

L'istituzione del Consorzio parte dalla volontà di più Comuni di unirsi per
svolgere determinati compiti nella forma consortile. Una delegazione di
Municipi elabora gli approfondimenti del caso ed uno statuto da sottoporre per
approvazione ai Legislativi dei Comuni coinvolti.

Lo statuto consortile è l'elemento sostanziale e costitutivo del Consorzio di
Comuni, in sintesi definisce (art. 6 LCCom):

  * i compiti e le competenze che i Comuni delegano al Consorzio;
  * la delegazione consortile (3-5 membri);
  * i meccanismi di funzionamento;
  * la modalità di calcolo dei diritti di voto in Consiglio consortile;
  * la chiave di riparto delle spese consortili.

Il Municipio del Comune sede raccoglie tutte le approvazioni dei Comuni e le
trasmette con un'istanza al Consiglio di Stato mediante la quale si chiede la
ratifica dello statuto. Il Consorzio acquista la personalità giuridica con la
ratifica governativa. In virtù del Regolamento del Consiglio di Stato circa la
deleghe di competenze decisionali è la Sezione enti locali che ratifica lo
statuto.

### Coattiva (art. 4 e 8 LCCom)

Il Consiglio di Stato dispone, in via sussidiaria, della facoltà di istituire
coattivamente un Consorzio, rispettivamente di obbligare uno o più Comuni a
farne parte, qualora ciò fosse giustificato per il razionale esercizio di una
o più attività.

###  Modifica statuti (art. 10 e 7 LCCom)

La procedura di modifica degli statuti consortili è retta dagli artt. 10 e 7
LCCom. In genere è la Delegazione che propone ai Comuni la
modifica/adattamento degli statuti, richiesta che deve essere accettata dai
Legislativi comunali entro 4 mesi (cfr. art. 1 cpv. 2 RLCCom), sebbene la
proposta può essere formulata anche da un Comune.

La Delegazione consortile è responsabile della trasmissione al Consiglio di
Stato dell'istanza in cui si postula la ratifica delle modifiche statutarie
(art. 2 RLCCom), dopo aver raccolto tutte le approvazioni dei Comuni, con
annessa la documentazione completa (messaggi municipali, rapporti
commissionali, estratti risoluzioni dei Legislativi comunale, dichiarazioni di
avvenuta pubblicazione agli albi e crescita in giudicato).

Nel caso in cui un Comune dovesse bocciare la richiesta di
modifica/adattamento degli statuti, la Delegazione deve limitarsi a
raccogliere la decisione negativa trasmettendola assieme alle altre.

Come per l'approvazione di nuovi statuti, il Consiglio di Stato ha attribuito
per delega la competenza di ratifica delle modifiche degli statuti alla
Sezione degli enti locali. Con la procedura di ratifica saranno esaminate
eventuali decisioni negative.

###  Ratifiche regolamenti e convenzioni (art. 37, 38 e 42 LCCom)

I regolamenti consortili, compresi quelli sul personale, e le convenzioni
devono essere approvati dal Consiglio consortile. Gli stessi devono inoltre
essere sottoposti al Consiglio di Stato per ratifica cantonale.

L'istanza di ratifica deve essere corredata dai seguenti documenti:

  * messaggio della Delegazione consortile;
  * estratto del verbale del Consiglio consortile;
  * dichiarazione di avvenuta pubblicazione agli albi comunali e di crescita in giudicato.

La competenza di ratifica è attribuita per delega alla Sezione degli enti
locali.

