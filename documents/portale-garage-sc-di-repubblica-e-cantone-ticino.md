# Portale ePartner (Garage/Aziende)

Il portale ePartner consente ai professionisti del settore dell’auto e alle
aziende con grandi parchi veicoli di gestire autonomamente gli appuntamenti al
collaudo.

  * **01**

###  INFORMAZIONI

    * Gli appuntamenti possono essere riservati presso l'Ufficio tecnico a Camorino o TCS a Rivera.
    * È possibile gestire appuntamenti volontari o periodici per il collaudo ordinario di veicoli già immatricolati in CH (in circolazione o fuori circolazione). 
  

  * **02**

###  Accesso

Login

|

Creare utente  
  
---|---  
  

## Documentazione

####  Direttiva ePartner

Direttiva concernente la fornitura del servizio online ePartner per gestire
gli appuntamenti ai collaudi

 **1\. Scopo**

1.1. Definire le regole d’uso del servizio online ePartner che consente di
gestire autonomamente gli appuntamenti al collaudo.

 **2\. Condizione d’adesione**

2.1. Sono autorizzati a beneficiare del servizio:

2.1,1 garage in grado di comprovare lo svolgimento di almeno 50 collaudi
annui;

2.1.2 aziende con un parco veicoli composto da almeno 30 unità.

 **3\. Campo di applicazione**

3.1. Possono essere gestiti appuntamenti al collaudo periodici e volontari per
veicoli già immatricolati in Svizzera, ad eccezione di veicoli agricoli e
industriali.

3.2. Non possono essere riservati appuntamenti per collaudi di veicoli nuovi,
veicoli con modifiche tecniche, veicoli importati (nuovi o usati).

 **4\. Condizioni d’uso**

4.1. Possono essere gestiti un massimo di 12 appuntamenti contemporaneamente,
non più di 4 per settimana.

4.2. Gli appuntamenti possono essere spostati fino a 7 giorni (5 lavorativi)
prima della data riservata.

4.3. La Sezione della circolazione non invia nessuna conferma degli
appuntamenti riservati mediante il servizio online. È possibile visionare e
stampare gli appuntamenti direttamente attraverso il proprio profilo internet.

4.4. Le fatture degli appuntamenti fissati sono emesse a carico dell’azienda,
così come pure le fatture degli appuntamenti di clienti già convocati al
collaudo periodico, in seguito ripresi nella lista dell’azienda.

4.5. Le credenziali d’accesso al servizio (nome utente e password) non possono
essere comunicate a persone esterne all’azienda.

4.6. La Sezione della circolazione si riserva il diritto di bloccare l’accesso
al servizio in caso d’uso abusivo.

 **5\. Costi del servizio**

5.1. Per la gestione del servizio viene fatturato un importo annuo di Fr.
100.-.

 **6\. Gestione delle autorizzazioni**

6.1. La richiesta di autorizzazione è da inoltrare compilando il modulo
online.

 **7\. Entrata in vigore**

7.1. La presente direttiva entra in vigore da subito.

####  Guida utente

  * Guida utente

## Domande frequenti

####  Un appuntamento può essere riservato senza inserire il nr. di matricola?

NO. Per principio un appuntamento deve essere collegato ad un veicolo tramite
il nr. di matricola.

####  Un appuntamento volontario di un veicolo fuori circolazione verrà
eliminato automaticamente se prima del collaudo il veicolo viene
immatricolato?

No. L'appuntamento rimane attivo in agenda.

####  Un appuntamento volontario verrà eliminato automaticamente se prima del
collaudo il veicolo viene messo fuori circolazione?

No. Un appuntamento riservato volontariamente rimane attivo in
agenda.L'appuntamento dovrà essere eliminato dalla Garage o dall'Azienda che
lo hanno riservato. Oppure può essere utilizzato per un altro veicolo (v.
capitolo modica veicolo guida utente).

####  È possibile riservare appuntamenti per veicoli nuovi o importati, per
iscrizioni omologazioni di modifiche come ad esempio "cerchi", per iscrizioni
"usi speciali" come ad esempio "veicoli d'epoca", per veicoli agricoli o
industriali?

No. È necessario trasmettere richiesta separata tramite i servizi Internet:

  * Collaudare un veicolo importato privatamente
  * Collaudare un veicolo modificato
  * Collaudare un veicolo agricolo/Industriale

####  Se si riprende per errore un appuntamento periodico cosa bisogna fare?

Inviare un Email a di-sc.ufficiotecnico@ti.ch indicando il nr. di matricola e
i dati del detentore e comunicando di ripristinare l'appuntamento allo stato
precedente (a nome del detentore) a condizione che non sia stata modificata la
data dell'appuntamento.

## Link utili

  * Il collaudo
  * Modificare l'appuntamento al collaudo
  * Conferme di riparazione
  * Appuntamento volontario al collaudo
  * Collaudare un veicolo modificato
  * Collaudare un veicolo importato
  * Collaudare un veicolo d'epoca
  * Collaudare un veicolo agricolo/industriale
  * Collaudare un convoglio
  * Collaudare un veicolo per disabili
  * Collaudo di polizia

