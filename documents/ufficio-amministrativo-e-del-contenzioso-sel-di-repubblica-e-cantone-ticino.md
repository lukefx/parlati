  * Presentazione
  * Contatti
  * Organizzazione
  * Ufficio amministrativo e del contenzioso
  * Ufficio della gestione finanziaria
  * Ispettorato dei patriziati
  * Ispettorato dei consorzi

#  Ufficio amministrativo e del contenzioso

###  Presentazione

È l'Ufficio della Sezione che si occupa in modo particolare della vigilanza
nei confronti degli organi degli Enti locali (Comuni e Consorzi) e dei loro
membri. Coaudiuva se del caso l'Ufficio della gestione finanziaria per quanto
attiene alla vigilanza finanziaria.

Rientra in questa attività la gestione delle **procedure di vigilanza** ,
ovvero delle procedure attraverso cui il Cantone esercita il suo controllo. La
base legale, per i Comuni è agli art. 194 e segg. Legge organica comunale
(cfr. anche art. 42 Legge sul consorziamento dei Comuni).

Il Cantone interviene, con le necessarie verifiche e se del caso ordinando
un'inchiesta amministrativa, quando nell'agire degli organi locali sono
riscontrabili indizi di cattiva amministrazione a detrimento di importanti
interessi collettivi, rispettivamente violazioni dei doveri delle cariche da
parte dei loro membri.

Interviene inoltre su segnalazione di cittadini e amministratori locali
(istanze di intervento).

L'Ufficio si occupa anche della preparazione delle risoluzioni di ratifica
degli organi comunali e consortili.  
La Sezione Enti locali esercita un'attività di vigilanza anche in sede di
**ratifica di atti emanati dagli Enti locali** (regolamenti, convenzioni,
statuti, stanziamenti di crediti ecc.).

L'Ufficio amministrativo e del contenzioso e l'Ufficio della gestione
finanziaria si occupano poi di **consulenza**.  
Vengono redatti pareri o approfondimenti su temi attinenti alla gestione di
Comuni e Consorzi, in particolare su argomenti riguardanti l'applicazione
della Legge organica comunale e della Legge sul consorziamento dei Comuni.

###  Contatti

**Ufficio amministrativo e del contenzioso**  
Via Salvioni 14  
6501 Bellinzona

tel. +41 91 814 17 11  
di-sel@ti.ch

**Capoufficio**  
Carla Biasca

  * Trova collaboratori

  * Dove trovarci

