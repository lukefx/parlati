COMUNICATI

AGENDA

COMUNICATI POLIZIA E MINISTERO

STREAMING

INFORMAZIONI

Dipartimento delle istituzioni  

__Comunicato stampa

Dipartimento delle istituzioni  

06 febbraio 2023

__

__Comunicato stampa

Dipartimento delle istituzioni  

06 febbraio 2023

# Il Patriziato di Comologno incontra il Direttore del DI Norman Gobbi

Negli scorsi giorni il Consigliere di Stato Norman Gobbi è stato ospite del
Patriziato di Comologno. Assieme al capo della Sezione degli enti Locali
Marzio Della Santa e al responsabile del settore dei Patriziati Fausto
Fornera, il Direttore del Dipartimento delle istituzioni è stato ringraziato
per il sostegno – attraverso il Fondo di aiuto patriziale – alle attività
promosse e gestite dal Patriziato, che dovrebbe portare alla concessione di un
nuovo importante aiuto del Fondo per l’acquisto dello stabile dell’Osteria
Palazign.

  

È una storia di perseveranza, di visione e di dedizione che dura da 25 anni
quella che può raccontare il Patriziato il Comologno, nell’alta Valle
Onsernone. Una resilienza che ha portato nel 1998 all’acquisto del
settecentesco Palazzo Gamboni, alla sua ristrutturazione e all’apertura al suo
interno di un piccolo _Hôtel de Charme_. La volontà di creare in Valle
occasioni di lavoro ha spinto il Patriziato a restaurare e a gestire anche la
vicina Osteria Palazign. Due strutture interconnesse, la vita dell’una
dipendendo dall’altra e viceversa. Grazie al lavoro di tanti volontari, al
sostegno dell’associazione “Amici di Comologno”, ad alcune Fondazioni, agli
aiuti cantonali attraverso il Fondo di aiuto patriziale e all’avvenuta
aggregazione nel 2016 si sono così potute coagulare le forze residue presenti
nell’Alta Valle Onsernone, in modo da creare presupposti positivi per il
futuro delle nuove generazioni. L’ultimo tassello è costituito dalla necessità
di acquistare le mura dell’Osteria Palazign, dopo la scomparsa del compianto
proprietario ing. Bezzola, per scongiurare l’eventualità di una vendita a
terzi della proprietà, che avrebbe cancellato gli sforzi compiuti sino a oggi.
La richiesta del Patriziato giunta al Dipartimento delle istituzioni è stata
finora favorevolmente accolta dalle istanze preposte (Sezione enti locali,
commissione consultiva del Fondo di aiuto patriziale) e nel corso delle
prossime settimane il Patriziato dovrebbe ricevere l’importate contributo che
coprirà parte del costo totale per l’acquisto dell’Osteria.

“ _L’esempio del Patriziato di Comologno è virtuoso_ – ha affermato il
Direttore del Dipartimento delle istituzioni Norman Gobbi al termine
dell’incontro durante il pranzo all’Osteria Palazign – _e dimostra
l’importanza di mantenere attivi i nostri Patriziati. Il Patriziato di
Comologno (nato nell’Ottocento, 1369 patrizi, 612 fuochi patrizi, di cui 45
domiciliati e ben 567 non domiciliati che costituiscono la diaspora) non
beneficia di entrate fiscali. Gestisce i suoi beni, rappresentati oltre che
dal Palazzo Gamboni anche dagli alpeggi Pesced e Salei e dalla capanna Salei,
solo grazie alla dedizione di molti volontari, al contributo comunale e al
sostegno dei patrizi e degli amici del villaggio. Ma in virtù dell’impegno dei
cinque membri dell’Ufficio patriziale e del suo segretario riesce a ottenere
grandi risultati per la realtà dell’Alta Valle Onsernone”._

_L'immagine sottostante è utilizzabile liberamente con la dicitura "Repubblica
e Cantone Ticino"._

Immagine

__Scarica

