  * Imposte persone fisiche (PF)
  * Informazioni
  * Richiesta di proroga
  * eTax PF
  * Certificato di salario
  * Regolamento spese
  *  __Moduli
  *  __Istruzioni
  * Calcolatori d'imposta
  * Imposte persone giuridiche (PG)
  * Informazioni
  * eTax PG
  * Richiesta di proroga
  *  __Moduli
  *  __Istruzioni
  * Calcolatori d'imposta
  * Imposte alla fonte
  *  __Informazioni e documentazione sull'imposte alla fonte
  * Imposta sugli utili immobiliari
  *  __Informazioni e documentazione sull'imposta sugli utili immobiliari

# Imposte persone fisiche  
Informazioni

####  Persone maggiorenni imponibili

Sono imponibili le persone maggiorenni che:

  * al 31 dicembre dell'anno fiscale erano domiciliate in Ticino (assoggettamento illimitato per appartenenza personale), 
  * al 31 dicembre dell'anno fiscale erano (o per un periodo limitato dell'anno fiscale erano state) proprietarie di immobili o fondi, oppure titolari di imprese o di stabilimenti di impresa in Ticino (assoggettamento limitato per appartenenza economica), 
  * nel corso dell'anno fiscale hanno cessato di essere assoggettate alle imposte poiché si sono trasferite all'estero o sono decedute (in tal caso la responsabilità è degli eredi). 

Si richiama anche l’obbligo dei **dimoranti (permesso B)** a presentare una
dichiarazione d’imposta per la sostanza e/o il reddito non assoggettato alla
fonte (quello che non deriva da attività lucrativa dipendente). I relativi
moduli fiscali sono da richiedere al competente Ufficio circondariale di
tassazione.

Contatto  
Uffici circondariali di tassazione  

####  Persone minorenni imponibili

Per le persone minorenni:

  * i redditi e la sostanza che non sono in relazione con un'attività lucrativa (esempio: le rendite d'orfano, dell'AVS o di un'istituzione di previdenza) vanno esposti nella dichiarazione d'imposta dei genitori (o del genitore che detiene l'autorità parentale) 
  * il reddito da attività lucrativa dipendente è, per la sola imposta cantonale, tassato solo a partire dall'anno in cui si compiono i 18 anni 
  * il reddito da attività lucrativa anche se accessoria o temporanea, nonché le indennità che egli ottiene, per questa attività, in via di compensazione (esempio: da assicurazioni disoccupazione, malattia, infortuni, invalidità, per danni permanenti, comprese quelle di invalidità per minorenni che non hanno ancora esercitato un'attività lucrativa e le rendite SUVA) sono da dichiarare separatamente (il minorenne deve compilare una propria dichiarazione d'imposta che va richiesta all'ufficio di tassazione del proprio circondario) 

Contatto  
Uffici circondariali di tassazione  

####  Listino dei corsi

Imposta federale diretta  
Di seguito trovate le liste dei corsi.

  * Ricerca di titoli e valori imponibili nel listino dei corsi

####  Uso privato del veicolo aziendale

A contare dal 1. gennaio 2016 è entrata in vigore una modifica della Legge
federale sull’imposta federale diretta che prevede una limitazione della
deduzione delle spese di trasporto ad un **massimo annuo di 3000 CHF** per il
tragitto dal domicilio al luogo di lavoro.

Se un contribuente usufruisce del veicolo aziendale per la tratta domicilio-
luogo di lavoro occorre determinare se egli ha beneficiato di un vantaggio
economico superiore al limite massimo di 3000 CHF. In questo caso il datore di
lavoro è tenuto ad indicare sul certificato di salario la quota percentuale di
servizio esterno effettuata dal dipendente con il veicolo aziendale.

  
Per maggiori indicazioni rimandiamo alla nota informativa.

  * Veicolo di servizio utilizzato per le trasferte private. Calcolo del vantaggio economico IFD relativo alla tratta domicilio-luogo di lavoroNota informativa

