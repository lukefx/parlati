  * Presentazione

#  Ufficio del controlling e degli studi universitari

##  Studi universitari

L'ufficio del controlling e degli studi universitari si occupa della
formazione terziaria nel Cantone Ticino assicurando il sostegno ad enti e
istituti di carattere universitario mediante versamenti di contributi sulla
base dei contratti di prestazione e degli accordi intercantonali. Rappresenta
il canale di collegamento dell'amministrazione cantonale con:

  * la Scuola universitaria professionale della Svizzera italiana (SUPSI);
  * l'Università della Svizzera italiana (USI);
  * gli Istituti di ricerca e di formazione universitaria siti sul territorio.

Rappresenta la politica universitaria del Cantone Ticino sul piano nazionale,
interagendo con gli organi federali ed intercantonali preposti alla politica
della formazione terziaria universitaria e seguendo con particolare attenzione
le riforme legislative in atto.

Sostiene convegni e attività di livello universitario che si svolgono sul
territorio ticinese.

##  Gestione finanziaria

L’ufficio si occupa inoltre di tutti i processi di gestione finanziaria per le
voci di conto della Divisione della cultura e degli studi universitari:
predisposizione dei dati di consuntivo e preventivo, aggiornamento del piano
finanziario e del piano finanziario investimenti. Svolge attività di
controlling finanziario e offre consulenza in tale ambito a tutti gli uffici e
agli istituti della Divisione.

###  Contatti

**Ufficio del controlling e degli studi universitari**  
Piazza Governo 7  
6501 Bellinzona

tel. +41 91 814 34 76  

  * Scrivici

 **Capoufficio**  
Elena Maria Pandolfi

  * www.ti.ch/ucsu

  * Trova collaboratori

