Famiglia e figli __Aiuti economici  
Sostegno sociale __Prestazioni finanziarie di sostegno sociale  

#  Prestazioni assistenziali

Le prestazioni assistenziali sono erogate a coloro che stanno per cadere o
sono caduti nel bisogno. La prestazione ordinaria serve a coprire il
fabbisogno, le spese per l'alloggio e le spese di base per la salute. Le
prestazioni circostanziali (speciali) sono invece versate per far fronte a
bisogni specifici (ad es. trasloco, cure dentarie, ecc).

  * Diritto, richiesta e rinnovo della prestazione assistenziale ordinaria
  * Calcolo e funzionamento della prestazione assistenziale ordinaria
  * Prestazioni assistenziali circostanziali (speciali)
  * Diritti e doveri dei beneficiari di prestazioni assistenziali

##  Diritto, richiesta e rinnovo della prestazione assistenziale ordinaria

### Chi ha diritto alla prestazione assistenziale ordinaria?

Alla prestazione assistenziale ordinaria, indipendentemente dalle cause per
cui dovesse essere necessaria, hanno diritto le persone che soddisfano i
seguenti requisiti:

  * essere domiciliati o avere dimora assistenziale nel Cantone;
  * trovarsi in una situazione di bisogno e non avere più risorse per far fronte alle proprie spese e provvedere al proprio mantenimento.

In caso di nuclei familiari, le persone che ne fanno parte vengono raggruppate
in cosiddette "unità di riferimento".

### Come viene definito il diritto?

Al fine di stabilire il diritto alla prestazione assistenziale ordinaria,
viene presa in considerazione la situazione personale ed economica del
beneficiario (o della sua unità di riferimento). In particolare vengono
verificati i redditi, la sostanza a disposizione e il percepimento di altre
prestazioni, da cui vengono dedotte le spese dell'economia domestica e altre
spese (ad es. spese per conseguire un reddito).

La prestazione viene concessa solo se il richiedente ha esaurito dapprima
tutte le altre risorse a sua disposizione o se le stesse non sono più
sufficienti a coprire il suo fabbisogno.

### Quando nasce il diritto?

Il diritto nasce dal mese in cui la persona si annuncia presso il Comune di
domicilio per fare richiesta di prestazioni assistenziali, a condizione che la
documentazione richiesta venga completata entro 30 giorni.

 _Se ad esempio la persona si presenta in Comune il 31.01 e completa la
domanda con la documentazione necessaria il 01.02, il diritto sussiste dal
01.01._

### Quali sono le entrate considerate nella definizione del diritto?

Si tratta delle fonti di guadagno della persona. In particolare:

  * i redditi da attività lavorativa dipendente o indipendente;
  * le rendite o le indennità assicurative;
  * i redditi dalla sostanza mobiliare e immobiliare;
  * i redditi provenienti da fonti previdenziali (AVS, secondo pilastro e terzo pilastro); 
  * la Riduzione dei premi dell’assicurazione malattia (RIPAM);
  * gli assegni familiari;
  * gli alimenti percepiti;
  * eventuali altre entrate. 

### Come viene computato il reddito da attività lavorativa?

Se il beneficiario svolge un’attività lavorativa (dipendente o indipendente),
è prevista una franchigia sul reddito. Questo significa che il 20% del suo
stipendio o del suo guadagno, fino a un massimo di 500 fr. mensili, non viene
considerato nella determinazione del diritto alla prestazione.

Per gli apprendisti è prevista una franchigia sul reddito di 500 fr. al mese.
In questo modo viene stimolata l’acquisizione dell’indipendenza economica
tramite l’attività lavorativa.

### Qual è la sostanza considerata nella definizione del diritto?

Fanno parte della sostanza tutti i valori patrimoniali provenienti da conti
bancari e postali del beneficiario, i depositi di titoli, gli oggetti di
valore convertibili in denaro, gli immobili (ad es. abitazioni primarie e/o
secondarie) ed eventuali altri valori patrimoniali non liquidi.

### Come fare richiesta della prestazione?

La persona in situazione di bisogno deve inoltrare la domanda di prestazione
assistenziale ordinaria per sé stessa e per le persone che rappresenta
legalmente al proprio Comune di domicilio.

**Prima tappa: informazione e consulenza (presso il Comune di domicilio)**  
Il cittadino in situazione di bisogno si reca presso il Comune di domicilio.
Il Comune lo informa sulle prestazioni sociali esistenti, esamina la sua
situazione economica e famigliare e individua le prestazioni di cui potrebbe
fare richiesta. In seguito, lo supporta nel reperire i documenti necessari per
comprovare la situazione di bisogno, raccoglie e verifica la documentazione e
la invia allo sportello LAPS di riferimento, presso il quale viene organizzato
un appuntamento.

 **Seconda tappa: domanda (presso lo sportello LAPS)**  
Il cittadino si reca allo sportello LAPS il giorno dell'appuntamento. Lo
sportello lo informa nuovamente sulle prestazioni esistenti e verifica la
completezza e la correttezza dell’incarto. A complemento di quanto già svolto
dal Comune, esamina la situazione personale e finanziaria del cittadino e
individua le possibili prestazioni sociali di cui fare richiesta. Infine,
sulla base della documentazione fornita e verificata, inserisce
nell’applicativo i dati anagrafici e finanziari del cittadino e trasmette la
domanda all'Ufficio del sostegno sociale e dell'inserimento (USSI). __

**Terza tappa: decisione (presso l'Ufficio del sostegno sociale e
dell'inserimento - USSI)**  
Il compito principale dell’USSI è quello di emettere una decisione formale in
merito alla domanda di prestazioni. Dopo la verifica della completezza dei
dati, l’USSI definisce il diritto alla prestazione, assegnando al futuro
beneficiario un operatore socio-amministrativo di riferimento (OSA) che si
occuperà del suo dossier.

### Qual è la durata della prestazione?

La durata della prestazione è variabile e viene definita dall’USSI in base
alla situazione economica e personale del beneficiario. Essa viene indicata
sulla singola decisone di accoglimento della prestazione e può variare da un
minimo di un mese a un massimo di un anno.

### Quando richiedere il rinnovo?

Sulla decisione di accoglimento della prestazione vengono specificati i mesi
di diritto, ossia il periodo di tempo per il quale la prestazione è accolta,
ad esempio:

 _Validità dal 01.05.2023 al 31.05.2023._

Qualora lo stato di bisogno permanga, il beneficiario deve inoltrare la
richiesta di rinnovo, tramite l’apposito formulario, entro la fine del mese
per il quale intende richiedere la prestazione.

_Nel caso in questione: per il mese di giugno la richiesta è da effettuare il
prima possibile e non oltre il 30.06.2023._

Si consiglia tuttavia di richiedere il rinnovo entro la fine del mese in corso
(in questo caso maggio 2023), in modo che la richiesta possa essere elaborata
dall’USSI per tempo.

### Come richiedere il rinnovo?

La richiesta di rinnovo della prestazione deve essere inoltrata con il
Formulario di rinnovo per il tramite del proprio Comune di domicilio.

Una volta compilata la richiesta, la completezza dei dati riportati dev’essere
accertata dal Comune di domicilio, o dal servizio sociale di riferimento o dal
rappresentante legale (curatore, tutore), e inviata all’USSI.

Risulta fondamentale:

  * compilare tutte le voci del formulario;
  * inserire nella documentazione tutti gli allegati richiesti;
  * inoltrare tempestivamente la domanda di rinnovo. 

### Quando e a chi viene versata la prestazione?

La prestazione viene di regola versata entro il 10 di ogni mese.

Il pagamento viene normalmente effettuato direttamente all’assistito (titolare
dell’unità di riferimento) o al suo rappresentante legale, fatta eccezione per
il pagamento del premio per l’assicurazione obbligatoria contro le malattie,
che viene versato direttamente all’assicuratore.

### Basi legali

  * 851.1 Legge federale sulla competenza ad assistere le persone nel bisogno (LAS) del 24 giugno 1977
  * 871.100 Legge sull'assistenza sociale dell'8 marzo 1971
  * 871.110 Regolamento sull'assistenza sociale del 18 febbraio 2003
  * 195.1 Legge federale concernente persone e istituzioni all’estero (Legge sugli Svizzeri all’estero, LSEst) del 26 settembre 2014
  * 195.11 Ordinanza concernente persone e istituzioni svizzere all’estero (Ordinanza sugli Svizzeri all’estero, OSEst) del 7 ottobre 2015
  * Direttive riguardanti gli importi delle prestazioni assistenziali per il 2023 del 21 dicembre 2022

__Prossimo  
Calcolo e funzionamento della prestazione assistenziale ordinaria

### Correlati

  * Prestazioni assistenziali per persone provenienti dall'ambito dell'asilo
  * Inserimento e integrazione dei beneficiari di prestazioni assistenziali 

### Novità e informazioni periodiche

  * Aggiornamento 2023: Sostegno sociale in Ticino - Opuscolo informativo per i beneficiari di sostegno sociale

### Formulari

  * Formulario di rinnovo (da stampare e compilare)
  * Formulario di rinnovo (da compilare a video e stampare)
  * Formulario online: richiesta di attestazione fiscale

###  Attestazioni fiscali concernenti le prestazioni assistenziali

Le dichiarazioni concernenti le prestazioni assistenziali da allegare alla
dichiarazione d’imposta sono da richiedere tramite il presente formulario.

###  Approfondimenti

  * Prestazione transitoria per disoccupati anziani
  * Un vantaggio per chi lavora o aumenta il grado di occupazione
  * Linee guida della Conferenza svizzera dell’azione sociale (CSIAS)
  * Sportelli LAPS

### A chi rivolgersi

**Servizio prestazioni - USSI**  
Viale Officina 6  
6501 Bellinzona

tel. +41 91 814 70 51  
fax +41 91 814 47 43  
dss-ussi@ti.ch

  * Dove trovarci

**Gli sportelli** sono aperti dal lunedì al venerdì, dalle 14.00 alle 16.00.

 **I centralini** sono attivi dal lunedì al venerdì, dalle 09.00 alle 11.45 e
dalle 13.30 alle 16.00.

