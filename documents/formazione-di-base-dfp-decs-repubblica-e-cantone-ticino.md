  * __La formazione professionale
    * Soluzioni transitorie
    * Formazione di base
    * Formazione superiore
    * Formazione continua
  * I tre luoghi di formazione
  * L'eccellenza a SwissSkills
  * Mobilità nella formazione
  * Scuole
  * Le scuole professionali
  * Le scuole specializzate superiori
  * Swiss Virtual Expo
  * Un padiglione per esplorare le professioni

#  Formazione professionale di base

**Per formazione professionale di base s’intende una formazione professionale
che in generale inizia subito dopo le scuole dell’obbligo.**

Seguendo una formazione professionale di base, si acquisiscono le conoscenze
necessarie per l’esercizio di una professione.

##  Formazione professionale in azienda o in una scuola a tempo pieno?

La formazione professionale di base può svolgersi in un'azienda o in una
scuola a tempo pieno e in dettaglio:

  *  **la formazione professionale di base in azienda (tirocinio)** compiuta in un’azienda, privata o pubblica, per quanto concerne la formazione pratica, completata dalla frequenza della scuola professionale per la formazione in cultura generale e conoscenze professionali, e dai corsi interaziendali;
  *  **la formazione professionale di base in una scuola professionale a tempo pieno** (d’arti e mestieri, d’arte applicata, media di commercio, sociosanitaria) che assicura la formazione professionale pratica, la formazione in cultura generale e in conoscenze professionali.

Le due modalità implicano differenze nello svolgimento della formazione,
nell'attribuzione dei posti, nelle vacanze e nel salario.

  * www.orientamento.ch

##  Cicli di formazione

####  Certificato di formazione pratica (CFP)

### Che cos’è il CFP?

Formazione professionale di base di **due anni** con certificato federale di
formazione pratica (CFP)  
La formazione professionale di base della durata di due anni con certificato
federale di formazione pratica che attesta il possesso di qualifiche ben
definite in una determinata professione e che consente di iniziare un’attività
professionale.  
Inoltre, dopo aver ottenuto il certificato, si ha la possibilità di proseguire
la formazione conseguendo un Attestato federale di capacità (AFC).

###  
Sbocchi

Dopo il conseguimento del CFP è possibile:

  * svolgere una professione e accedere al mondo del lavoro;
  * continuare la formazione per ottenere un attestato federale di capacità (AFC). 

###  
Professioni e settori CFP

Lista delle professioni e settori professionali CFP.

  * lista delle professioni CFP
  * Panoramica dei settori CFP  

### Proseguire la formazione

Dopo l'ottenimento di un CFP è possibile svolgere un'ulteriore formazione
professionale di base, generalmente ridotta, per ottenere un AFC.

  * dal CFP all'AFC

####  Attestato federale di capacità (AFC)

###  Che cos'è l'AFC?

La **formazione di base di tre o quattro anni** con attestato federale di
capacità consente di acquisire le competenze richieste sul mercato del lavoro
per svolgere una determinata professione.

L’Attestato federale di capacità (AFC) permette di continuare gli studi
ottenendo un Attestato di maturità professionale oppure di seguire una
formazione professionale superiore (livello terziario).

A determinate condizioni è possibile svolgere una formazione professionale di
base ridotta o accelerata. Ciò significa che il periodo formativo si riduce.
Questo tipo di formazione richiede la stipulazione di un contratto di
tirocinio specifico.

###  
Sbocchi

Una volta ottenuto l'AFC è possibile:

  * entrare nel mondo del lavoro ed esercitare la professione appresa;
  * seguire una formazione professionale superiore (attestato professionale federale, diploma federale e diploma di scuola specializzata superiore);
  * conseguire una maturità professionale durante o dopo la formazione AFC e intraprendere gli studi presso una scuola universitaria professionale (SUP). La maturità professionale completata dalla Passerella consente di accedere a un'alta scuola pedagogica, a un’università o a un politecnico federale. 

###  
Settori professionali

Esistono molti mestieri AFC in settori professionali molto diversi.

  * Lista delle professioni AFC

####  Maturità professionale (MP)

Durante il tirocinio oppure dopo aver ottenuto un Attestato federale di
capacità (AFC) è possibile frequentare i corsi che permettono di acquisire le
conoscenze e le competenze necessarie per superare gli esami di maturità
professionale (MP).

L’Attestato federale di maturità professionale consente l’accesso alle scuole
universitarie professionali, alle scuole specializzate superiori e alle
università svizzere (dopo un corso di preparazione passerella e il superamento
di un esame complementare).

Il corso di MP contribuisce, allo stesso tempo, ad un arricchimento del
proprio bagaglio professionale e culturale.

  * www.ti.ch/maturitaprofessionale

####  Maturità professionale specializzata

Dopo l'ottenimento del diploma della scuola specializzata si ha la possibilità
di frequentare un anno supplementare di formazione, solitamente nello stesso
ambito professionale, che prepara alla maturità specializzata.

Si tratta di un attestato riconosciuto a livello federale, che permette di
accedere alla procedura di ammissione, a seconda dell'indirizzo, a cicli di
studio delle Scuole specializzate superiori (SSS) o delle scuole universitarie
professionali (SUP).

In Ticino è attualmente possibile svolgere la maturità specializzata sanitaria
e sociale presso il Centro professionale sociosanitario Giubiasco-Canobbio e
la maturità specializzata artistica presso la Scuola cantonale d'arte del
Centro scolastico per le industrie artistiche

###  
Durata

1 anno a tempo pieno.

###  
Condizioni d’ammissione

In genere un diploma di scuola specializzata nello stesso ambito. Possono
valere altre condizioni d’ammissione.

###  
Sbocchi

La maturità specializzata, a seconda del percorso scelto durante la
formazione, consente di accedere a determinate scuole specializzate superiori,
a un bachelor presso una scuola universitaria professionale.

Abbinata all'esame (passerella) permette di accedere ad un’alta scuola
pedagogica o ad una scuola universitaria.

##  Completare la formazione di base

Ci sono diverse possibilità per completare la formazione di base, passando da
un CFP a un AFC o con corsi passarella e di preparazione alle formazioni
superiori.

A determinate condizioni è possibile svolgere una formazione professionale di
base ridotta o accelerata. Ciò significa che il periodo formativo si riduce.
Questo tipo di formazione richiede la stipulazione di un contratto di
tirocinio specifico.

