  * Approfondimenti e temi
  * Riforme e innovazioni
  * Consultazione corsi A e B
  * Piano di studio della scuola dell'obbligo
  * Il concordato Harmos
  * Statistica scolastica
  * Informazioni generali
  * Statistica allievi
  * Statistica docenti
  * Pubblicazioni statistiche

#  Il concordato Harmos

La Costituzione federale (art. 62 cpv. 4) attribuisce alla Confederazione gli
strumenti per il raggiungimento dell’armonizzazione dell’istruzione rispetto
alle strutture e agli obiettivi formativi qualora non vi provvedano i Cantoni.
Questo scopo è oggi perseguito attraverso l’Accordo intercantonale
sull’armonizzazione della scuola obbligatoria (Concordato HarmoS), entrato in
vigore il 1° agosto 2009 e preparato dalla Conferenza dei direttori della
pubblica educazione (CDPE).

Ai cantoni aderenti sono stati concessi sei anni di tempo (ovvero fino al
2015/2016) per adattare la legislazione, le strutture scolastiche e gli
obiettivi di formazione al Concordato.

In luglio 2015 la CDPE ha presentato un bilancio sull'armonizzazione degli
elementi fondamentali fissati nella Costituzione (Cost. articolo 62 capoverso
4) per la scuola obbligatoria che permette di capire in che misura gli
elementi previsti dal Concordato sono stati raggiunti nei diversi cantoni
svizzeri.

  
Maggiori informazioni:

Il portale HarmoS del Cantone Ticino: www.ti.ch/harmos  
Il portale HarmoS a livello Svizzero: www.cdpe.ch

