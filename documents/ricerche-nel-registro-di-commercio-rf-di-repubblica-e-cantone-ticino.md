  * Il registro di commercio
  * Ricerche nel registro di commercio
  * Registri di commercio di altri cantoni
  * Comunicazioni

#  Ricerche nel registro di commercio

  

  * Cerca in Canton Ticino
  * Cerca in Svizzera 

####  Istruzioni di ricerca

### Come effettuare la ricerca

Se è nota la sede è possibile procedere alla ricerca nella banca dati in
Ticino o in altri Cantoni della Svizzera.

Se è nota unicamente la ditta (o il nome) ma non la sede è necessario
procedere alla ricerca in tutta la Svizzera attraverso l' **Indice centrale
delle ditte** (www.zefix.ch).

La ricerca può essere effettuata con la ditta (o il nome) o con il numero di
identificazione dell’ente giuridico.

Inoltre, nei registri cantonali, è possibile procedere alla ricerca di una
persona. È possibile verificare in quali enti giuridici è iscritta una
determinata persona. È inoltre possibile restringere il campo di ricerca ad
una determinata forma giuridica, o ad una determinata sede.

Sono infine disponibili ulteriori Criteri di ricerca, i quali permettono la
ricerca in determinate rubriche del registro principale (per esempio: lo
scopo, oppure le osservazioni inerenti il capitale).

Questi criteri di ricerca possono essere combinati.

Vogliate prestare attenzione che la ricerca avviene unicamente negli enti
giuridici attivi (non radiati), nelle ditte (o nomi) attuali (non in quelli
precedenti e modificati) e solo nelle persone attualmente iscritte (non nelle
persone radiate). Per estendere la ricerca è necessario selezionare i relativi
criteri.

### Informazioni contenute nel registro di commercio

La consultazione delle seguenti informazioni iscritte nel registro principale
sono gratuitamente a disposizione degli utenti tramite internet:

  * il numero di identificazione delle ditte; 
  * la forma giuridica; 
  * la data di iscrizione nel registro di commercio; 
  * la ditta o il nome con eventuali traduzioni; 
  * la sede e il recapito; 
  * eventuali altri indirizzi; 
  * il capitale (capitale azionario, capitale di partecipazione, capitale sociale, ecc.); 
  * conferimenti in natura, assunzioni di beni, compensazione di crediti (se del caso); 
  * lo scopo;
  * la data degli statuti; 
  * forma delle comunicazioni ufficiali agli azionisti o soci;
  * succursali (se del caso); 
  * numeri e date dell'iscrizione nel registro giornaliero; 
  * le pubblicazioni nel foglio ufficiale svizzero di commercio (FUSC) con il rispettivo numero, la data e la pagina; 
  * dati personali delle persone iscritte in ogni ente giuridico e, se del caso, l'indicazione della funzione e del diritto di firma. 

### Suggerimenti per la ricerca

Nel registro cantonale l'inserimento di una sequenza di 3 segni, nell'apposito
spazio destinato alla ricerca, è sufficiente per selezionare la ditta (o il
nome) dell’ente giuridico. Nel caso in cui, per esempio, la sequenza di
caratteri introdotti è **fag** il sistema vaglierà tra l'altro:

  * **Fag** gi legnami SA 
  * Con **fag** tappeti SA 
  * Agenzia Amedeo **Fag** gioli 

