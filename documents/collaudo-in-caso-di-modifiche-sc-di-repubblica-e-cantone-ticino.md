# Collaudo in caso di modifiche

Il detentore deve notificare all'autorità di immatricolazione le modifiche
apportate ai veicoli. I veicoli modificati devono essere sottoposti a esame
successivo (collaudo) prima di un ulteriore impiego

## Richiesta

  * **00**

###  INFORMAZIONI

 **L'esame concerne segnatamente:**  
la modifica della classificazione del veicolo  
  
la modifica delle dimensioni, del passo, della carreggiata, dei pesi;  
  
gli interventi che modificano le emissioni di gas di scarico o di rumori. In
questo caso deve essere provato che sono osservate le prescrizioni sui gas di
scarico e i rumori in vigore al momento della prima messa in circolazione  
  
i dispositivi di scappamento non omologati per il tipo di veicolo  
  
la modifica della trasmissione (moltiplicazione del cambio e dell'asse)  
  
le ruote non omologate per il tipo di veicolo  
  
la modifica dei sistemi di sterzo e di frenatura  
  
il montaggio di un dispositivo d'aggancio  
  
la messa fuori servizio di sistemi di sicurezza o loro parti (ad es. airbag,
tenditori di cinture di sicurezza) nella misura in cui non sia prevista dal
costruttore, non possa essere effettuata dal conducente stesso e non sia di
volta in volta notificata  
  
il non riassetto di sistemi di sicurezza difettosi o non funzionanti o loro
parti (ad es. airbag, tenditori di cinture di sicurezza);  
  
tutte le altre modifiche importanti

  * **01**

###  APPUNTAMENTO

Documenti rilasciati dal costruttore  
Omologazione relativa alle modifiche apportate  
  
Attenzione:  
I documenti originali sono da presentare al momento del collaudo.  
  
L’appuntamento sarà fissato compatibilmente con la disponibilità del momento.  
  
Richiesta collaudo

## Informazioni

####  Cerchioni

### Cerchioni che non comportano un allargamento della carreggiata

Cerchioni identici per dimensioni, materiale e marca a quanto figura
sull'approvazione del tipo possono essere montati senza dichiarazioni e senza
notifiche. Se sull'approvazione del tipo non sono specificate marche
particolari, possono essere montati senza dichiarazioni e senza notifiche
cerchioni di qualsiasi marca a condizione di essere identici per dimensioni e
materiale.

### Cerchioni che comportano un allargamento della carreggiata

Un allargamento della carreggiata può essere apportato soltanto dal
costruttore del veicolo oppure se questi dichiara che il veicolo si presta
alla modifica.

L'allargamento della carreggiata ottenuto esclusivamente con ruote di
campanatura (ET) differente rispetto a quelle del veicolo approvato
(omologato) è permesso senza la dichiarazione d'idoneità da parte del
costruttore del veicolo se la campanatura di ogni ruota non diverge di oltre
l'1% della carreggiata. Fanno stato la carreggiata massima e la campanatura
minima registrate sull'approvazione del tipo.

In questo caso è il fabbricante del cerchione che deve rilasciare una
dichiarazione d'idoneità.

Essa deve menzionare la marca, le dimensioni del cerchione e la designazione
esatta del tipo di veicolo per il quale il cerchione può essere accettato e
deve portare il timbro e la firma originale del costruttore del cerchione.  
L'importatore dei cerchioni, quando è in possesso di un originale della
dichiarazione d'idoneità firmata dal loro fabbricante, può firmare e timbrare
a sua volta una sua dichiarazione.

Il montaggio di cerchioni che non figurano sull'approvazione del tipo comporta
un collaudo del veicolo, a meno che esista una dichiarazione d'idoneità
rilasciata dall'asa (nn questo caso è necessario solamente far compilare la
dichiarazione dal Servizio immatricolazioni).

####  Alettoni posteriori

  1. Sono ammessi gli alettoni posteriori che dispongono di un'approvazione internazionale (es. 74/483/CEE o 70/156/CEE)
  

  2. Altri alettoni sono valutati secondo i seguenti criteri:   

    1. Non possono pregiudicare il comportamento in marcia del veicolo. Devono essere fissati in modo stabile e sicuro.
    2. Devono essere costruiti in modo da non aumentare il pericolo o la gravità di ferimento.
    3. Non possono condizionare le qualità o l'efficacia di parti prescritte (es. illuminazione).
    4. Non sono ammesse sporgenze che rendano possibile il rimanere agganciato. 
    5. Raggio minimo degli spigoli 2.5 mm.
    6. Non devono potersi scheggiare.
Inoltre, se gli alettoni non possono staccarsi in seguito ad un urto:  

    1. Non possono sporgere dal contorno del veicolo. Non può essere superata la larghezza del veicolo in corrispondenza del punto di fissaggio. 
    2. Le estremità laterali devono essere comprese nella carrozzeria o ripiegate contro di essa (spazio max. 20 mm). 
    3. La distanza dalla carrozzeria non può superare 80 mm.

####  Silenziatori di ricambio con approvazione parziale

L'attestazione deve essere conservata assieme alla licenza di circolazione e
presentata in occasione di controlli. In presenza di questa attestazione non è
necessario sottoporre il veicolo a collaudo. Nella licenza di circolazione non
viene fatta alcuna iscrizione.  
Qualora il rumore fosse fastidioso o molesto l'autorità impone comunque una
misurazione del rumore:

  1. Contenuti dell'attestazione del fornitore del dispositivo di scarico.  
L'attestazione deve comprendere:  

    * la designazione e l'identificazione del silenziatore
    * il numero dell'approvazione CE, risp. ECE, del silenziatore
    * la marca e il tipo del veicolo per il quale il dispositivo è ammesso, con indicazione del numero del certificato tipo o dell'approvazione del tipo
    * la sigla d'identificazione del motore
    * la potenza nominale del motore e il regime di rotazione
  

  2. Contrassegno d'identificazione del dispositivo di scarico.   
I dispositivi di scarico o i loro elementi (esclusi i tubi e gli accessori di
fissaggio) devono portare:  

    * il marchio di fabbrica o di commercio del loro fabbricante
    * la designazione commerciale stabilita dal fabbricante o l'identificazione europea (CE, risp. ECE)
Queste indicazioni devono essere leggibili e indelebili anche dopo
l'installazione del dispositivo sul veicolo.  

  3. Validità dell'approvazione parziale CE (70/157/CEE).  
L'approvazione parziale CE, risp. ECE, è valida per un veicolo con certificato
tipo o approvazione del tipo svizzera se il veicolo menzionato
nell'approvazione parziale CE, risp. ECE, è identico a quello svizzero. Questa
esigenza è soddisfatta se tutte le parti importanti del veicolo che hanno
un'influenza sulle emissioni di rumore, indicate nell'approvazione parziale
CE, risp. ECE, sono identiche a quelle del veicolo svizzero.

####  Oscuramento vetri

I vetri necessari alla visuale del conducente devono essere perfettamente
trasparenti, non deformanti, resistenti alle intemperie e conservare una
trasparenza di almeno il 70% anche dopo un lungo uso.

Per vetri che servono alla visuale del conducente sono da intendere il
parabrezza e i vetri laterali anteriori. Di principio a questi vetri non
possono essere applicati filtri, a meno che non si possa provare che i
requisiti menzionati sopra sono soddisfatti su tutte le superfici vetrate.
Dall'esperienza, la trasparenza ottenuta con l'applicazione di filtri è
considerevolmente inferiore al 70% richiesto.

In casi dubbi è necessario far effettuare una prova da un istituto
riconosciuto (es. Ufficio federale di metrologia, metas, 3003 Bern-Wabern).

## Link utili

  * Il collaudo
  * Modificare l'appuntamento al collaudo
  * Conferme di riparazione
  * Appuntamento volontario al collaudo
  * Collaudare un veicolo modificato
  * Collaudare un veicolo importato
  * Collaudare un veicolo d'epoca
  * Collaudare un veicolo agricolo/industriale
  * Collaudare un convoglio
  * Collaudare un veicolo per disabili
  * Collaudo di polizia

