  * __Pari opportunità
    * Le attività in breve
    * Cenni storici
  * Approfondimenti
  *  __Parità nella vita professionale
  * Conciliazione lavoro-famiglia
  * Violenza domestica
  *  __Parità salariale
  *  __Parità di genere nelle posizioni dirigenziali
  * Comunicazione inclusiva
  * Progetti
  * Giornata "Nuovo futuro"
  * Ambiente: un mestiere da ragazze
  * Prevenzione molestie sessuali
  * PMIAzione+
  * Commissione consultiva per le pari opportunità
  * Chi siamo
  * Premio ERMIZA
  * 50 anni di voto alle donne
  * Associazioni interessate alla parità
  * Helvetia chiama! Ticino
  * Ulteriori informazioni
  *  __Studi e ricerche
  * Contatti e indirizzi utili
  * Pubblicazioni
  * Domande frequenti
  * Link e contributi tematici
  * Newsletter
  * Archivio news

#  Servizio per le pari opportunità

Il Servizio per le pari opportunità fa parte dei Servizi giuridici del
Consiglio di Stato e rappresenta il centro di competenza del Canton Ticino in
materia di parità di genere. Tra i temi di cui si occupa il servizio, la
difesa dell’uguaglianza fra uomo e donna in ambito lavorativo, la
conciliabilità tra vita professionale e familiare, la sensibilizzazione contro
le molestie sessuali sul posto di lavoro, la parità salariale e un’equa
rappresentanza di genere nelle posizioni dirigenziali, sono alcune delle sfide
che necessitano di essere affrontate nel nostro Cantone. Il Servizio per le
pari opportunità promuove il raggiungimento della parità di genere in Ticino,
impegnandosi a scardinare gli stereotipi femminili e maschili nell’immaginario
comune e contribuendo a ridurre le discriminazioni basate sul genere in tutti
gli ambiti della vita.

Secondo l’articolo 8 capoverso 3 della Costituzione federale «uomo e donna
hanno uguali diritti. La legge ne assicura l'uguaglianza, di diritto e di
fatto, in particolare per quanto concerne la famiglia, l'istruzione e il
lavoro. Uomo e donna hanno diritto a un salario uguale per un lavoro di uguale
valore». Tale disposizione, in vigore dal 1981 in Svizzera, proibisce ogni
forma di discriminazione basata sul genere. Nel corso degli anni, per
adattarsi allo sviluppo culturale che ha interessato ampiamente le tematiche
di genere nella nostra nazione, sono state adottate diverse misure legali che
promuovono la parità, come la Legge federale sulla parità dei sessi (LPar) che
sancisce il divieto di discriminazioni nei rapporti di lavoro e la Convenzione
ONU sull’eliminazione di ogni forma di discriminazione nei confronti della
donna (CEDAW), ratificata dalla Svizzera nel 1997.

Eppure, la parità di diritto non garantisce la parità di fatto. La realtà
quotidiana elvetica dimostra che l’uguaglianza tra uomo e donna non si è
ancora concretizzata: tra le disparità che sussistono tra i sessi in Svizzera
vi sono, ad esempio, la disparità salariale del 19% (UST, 2018), i maggiori
ostacoli per le donne nello svolgimento dell’attività professionale, la
ripartizione inegualitaria tra i sessi del lavoro remunerato e non remunerato
e la sotto-rappresentanza femminile in politica e ai vertici.

###  Contatti

**Delegata per le pari opportunità**  
Via Canonico Ghiringhelli 1  
6501 Bellinzona

tel. +41 91 814 45 00  

  * Scrivici

 **Delegata**  
Rachele Santoro

  * Dove trovarci

###  Newsletter

Rimani aggiornata/o sul tema delle pari opportunità e iscriviti alla nostra
newsletter.

  * Iscriviti alla newsletter

###  Per maggiori informazioni

  * Costituzione federale della Confederazione Svizzera
  * Legge federale sulla parità dei sessi (LPar)
  * Convenzione sull’eliminazione di ogni forma di discriminazione nei confronti della donna (CEDAW)
  * Le Cifre della parità online 

