  * Apertura dei negozi
  * Basi legali
  * Definizioni e campo d'applicazione
  * Aperture e orari
  * Giorni feriali
  * Domeniche e giorni festivi
  * Deroghe all'apertura
  * Domande frequenti su aperture e orari
  * Infrazioni agli orari di apertura: calcolo delle multe

#  Orari d'apertura nei giorni feriali

L’orario di apertura e di chiusura dei negozi nei giorni feriali:  
\- dal lunedì al venerdì tra le ore 06.00 e le ore 19.00,  
\- il giovedì tra le ore 06.00 e le ore 21.00,  
\- il sabato tra le ore 06.00 e le ore 18.30.

### Deroghe di legge in determinati negozi

  * I negozi indicati di seguito **possono restare aperti tra le ore 06.00 e le ore 22.30** :  
a) locali che vendono cibi preparati caldi e freddi da asporto, non sottoposti
alla legislazione sugli esercizi pubblici;  
b) chioschi con una superficie di vendita inferiore a 50 mq;  
c) aziende per l'approvvigionamento dei veicoli con carburante;  
d) negozi situati nei camping;  
e) negozi situati in complessi culturali e sportivi che offrono beni e servizi
affini alle attività proposte e con una superficie di vendita inferiore ai 50
mq;  
f) negozi delle località turistiche con una superficie di vendita inferiore ai
200 mq, escluse le farmacie, durante la relativa stagione turistica;  
g) negozi delle località di confine i cui prodotti rispondono principalmente
ai bisogni specifici dei viaggiatori e con una superficie di vendita inferiore
a 120 mq;  
h) negozi annessi alle stazioni di servizio i cui prodotti rispondono
principalmente ai bisogni specifici dei viaggiatori e con una superficie di
vendita inferiore a 120 mq;  
i) gli stand di vendita e le strutture mobili durante le manifestazioni
culturali, sportive o popolari, inaugurazioni, ricorrenze e anniversari.

  * Quando garantiscono il servizio delle urgenze, le farmacie non soggiacciono ad alcuna limitazione degli orari di apertura.
  * Nei negozi che beneficiano di deroghe di legge, la vendita di bevande alcoliche è vietata dopo l’orario di chiusura di cui all’art. 8 LAN, rispettivamente dopo le ore 21.00 il giorno di apertura serale.

  
  

