# Esame pratico

All'esame pratico, l'esaminatore verifica se il candidato è in grado, anche in
situazioni difficili del traffico, di guidare un veicolo a motore della
categoria corrispondente alla licenza secondo le norme della circolazione
stradale e tenendo conto degli altri utenti della strada.

La richiesta di appuntamento all'esame pratico deve pervenire per tempo,
tenendo conto della scadenza (non prorogabile) della licenza di condurre per
allievo conducente.

 **Il giorno dell'esame è indispensabile, per poterlo effettuare, portare con
sé la lettera di convocazione stampata su carta e consegnarla all'esperto.**

## Appuntamento esame pratico

  * **00**

###  VERIFICA REQUISITI

  
  
essere titolare della licenza per allievo conducente (che si riceve dopo il
superamento dell'esame teorico), ad eccezione delle categorie professionali  
  
nel caso di esame delle categorie A o B o della sottocategoria A1, aver
frequentato il corso di teoria della circolazione  
  
nel caso di esame della categoria A o della sottocategoria A1, aver
frequentato un corso di formazione pratica di base per allievi motociclisti
presso un maestro conducente.  
  
**Osservazioni:**  
In caso di mancata presentazione, annullamento tardivo o presentazione in
ritardo verrà riscossa la tassa dovuta.

  * **01**

###  FISSARE L'APPUNTAMENTO

    * L’esame fissato potrà venir spostato ma non eliminato; 
    * L’esame può essere spostato fino a massimo 3 giorni lavorativi prima della data stabilita; 
    * Possono venir fissati unicamente i primi e secondi esami pratici; 
    * Gli esami fissati direttamente dal maestro/a conducente possono venir modificati unicamente da lui/lei. 
  
  
**Attenzione**  
Se il sistema non permette di fissare un appuntamento **entro 60 giorni** o in
caso di **malfunzionamento** , vogliate contattare il contact center allo
**091 814 97 00**.  
  

Appuntamento

## Luoghi esami

### Camorino

Sezione della circolazione  
Stabile Ufficio tecnico  
Centro ala Monda 8  
6528 Camorino

  * Dove siamo

### Pambio Noranco

  
di fronte al Centro manutenzione autostrade  
6900 Pambio Noranco

  * Dove siamo

## Video

### Esami pratici categoria A

Per visualizzare il video è neccessario attivare i JavaScript, oppure di
aggiornare il vostro browser ad una versione più attuale.  supports HTML5
video

### Esami pratici categoria A1

Per visualizzare il video è neccessario attivare i JavaScript, oppure di
aggiornare il vostro browser ad una versione più attuale.  supports HTML5
video

### Periodo di prova:  
How to keep your driving licence

Per visualizzare il video è neccessario attivare i JavaScript, oppure di
aggiornare il vostro browser ad una versione più attuale.  supports HTML5
video

## Informazioni

####  Spostamento

Lo spostamento deve essere effettuato online almeno 3 giorni lavorativi prima.

####  Autorizzazione a sostenere esami in Ticino o in altri Cantoni

È possibile sostenere gli esami teorici e pratici anche fuori Cantone.

 **Esami fuori Cantone:**  
Bisogna inoltrare una richiesta scritta indicando il Cantone prescelto al
Servizio conducenti.

 **Esami in Ticino:  
** Bisogna inoltrare l'autorizzazione rilasciata dal Cantone di domicilio.

####  Disposizioni

Il veicolo che serve per l'esame delle categorie B e C e delle sottocategorie
C1 e D1, se non è munito di un secondo pedale del freno e della frizione, deve
di principio avere il freno a mano accessibile all'accompagnatore e con
un’azione frenante progressiva (ciò vale anche per l'esame della cat. D per
chi non possiede già la cat. C).  
Freni a mano elettrici sono ammessi a condizione che siano azionabili durante
la guida e la loro efficacia sia paragonabile a quella dei freni a mano
tradizionali.  
L' indicatore della velocità deve essere visibile all'accompagnatore.

Chi si presenta all'esame pratico della sottocategoria A1 con un motoveicolo
la cui velocità massima è limitata a 45 km/h potrà ottenere solamente una
licenza di condurre limitata a questi veicoli.

Gli esami pratici sono effettuati unicamente se i veicoli sono completamente
conformi alle prescrizioni.

Gli esami non sono effettuati se il candidato non ha con sé la licenza di
allievo conducente, o l'autorizzazione a sostenere l'esame, e la licenza di
circolazione del veicolo (o dei veicoli) o si presenta in ritardo.

Nel caso di un esame per il quale non è prevista una licenza per allievo
conducente, il candidato deve dimostrare la propria identità con un documento
d’identità.

Non deve superare un esame pratico

chi è titolare di una licenza di condurre della categoria B o della
sottocategoria B1 e che vuole ottenere una licenza di condurre della
sottocategoria A1 e ha concluso la formazione pratica di base;

chi vuole ottenere una licenza di condurre delle categorie speciali G o M;

chi è titolare di una licenza di condurre della categoria C o della
sottocategoria C1 che vuole ottenere una licenza di condurre della
sottocategoria D1.

####  Formazione di guida

Per poter frequentare i corsi di teoria della circolazione e quelli di pratica
di base per allievi motociclisti, occorre essere in possesso della licenza di
allievo conducente valida.

La formazione pratica di base per allievi motociclisti deve essere seguita nei
primi quattro mesi di validità della licenza di allievo conducente. Dopo di
che la validità della licenza è automaticamente prorogata di 12 mesi.

####  Motoveicoli e scooter

**Esame**

Durante il percorso tecnico, in caso di errore il percorso deve essere ripreso
dall'inizio. Gli errori si cumulano tra un esercizio e l'altro.

Solo i candidati che rispettano l'abbigliamento minimo e che superano il
percorso tecnico accedono alla prova su strada.

Gli esami pratici della categoria A e A 35kW si svolgono unicamente nelle sede
di Camorino.

**Equipaggiamento protettivo minimo:**

casco omologato;

giacca omologata da moto;

pantaloni omologati da moto;

guanti omologati da moto;

scarpe omologate da moto.

 **Per la categoria A1 sono ammessi:**

casco omologato;

giacca omologata da moto;

pantaloni omologati da moto;

guanti omologati da moto;

scarpe omologate da moto.

Vengono però tollerati:

giacca jeans;

pantaloni jeans;

scarpe resistenti che bloccano saldamente la caviglia.

####  Requisiti veicoli per esami

**Categoria A:**

un motoveicolo senza carrozzino laterale con potenza del motore superiore a 35
kW e due posti a sedere;

 **ATTENZIONE** : manchevolezze tecniche del veicolo come ad esempio leve
rotte, luci malfunzionanti, pneumatici usurati, ecc. comportano
l'impossibilità a svolgere l'esame.

 **Categoria A (limitata 35 kW):**

un motoveicolo senza carrozzino laterale, una potenza del motore non superiore
a 35 kW ed un rapporto peso potenza di al massimo 0.20 kW/Kg, con due posti a
sedere;

 **ATTENZIONE** : manchevolezze tecniche del veicolo come ad esempio leve
rotte, luci malfunzionanti, pneumatici usurati, ecc. comportano
l'impossibilità a svolgere l'esame.

 **Sottocategoria A1:**

un motoveicolo della sottocategoria A1 senza carrozzino laterale;

 **ATTENZIONE** : manchevolezze tecniche del veicolo come ad esempio leve
rotte, luci malfunzionanti, pneumatici usurati, ecc. comportano
l'impossibilità a svolgere l'esame.

 **Categoria B:**

un autoveicolo della categoria B che raggiunge una velocità di almeno 120
km/h;

 **Sottocategoria B1:**

un quadriciclo a motore o un triciclo a motore con un peso a vuoto massimo di
550 kg, che raggiunge una velocità di almeno 60 km/h;

 **Categoria C:**

un veicolo a motore della categoria C con un peso effettivo di almeno 12 t,
una lunghezza di almeno 8 m e una larghezza di almeno 2,30 m, che raggiunge
una velocità di 80 km/h. La sovrastruttura chiusa deve essere di altezza e di
larghezza almeno pari a quelle della cabina del conducente;

 **Sottocategoria C1:**

un veicolo a motore della sottocategoria C1 con un peso totale ammesso di
almeno 4 t e una lunghezza di almeno 5 m, che raggiunge una velocità di 80
km/h. La sovrastruttura chiusa deve essere di altezza e di larghezza almeno
pari a quelle della cabina del conducente;

 **Categoria D:**

un autobus con lunghezza di almeno 10 m e larghezza di almeno 2,30 m, che
raggiunge una velocità di almeno 80 km/h;

 **Sottocategoria D1:**

un torpedone della sottocategoria D1 con un peso totale ammesso di almeno 4 t
e una lunghezza di almeno 5 m, che raggiunge una velocità di 80 km/h; può
essere utilizzato anche un veicolo adatto all'esame della sottocategoria C1;

 **Categoria BE:**

una combinazione di veicoli consistente in un veicolo adatto alla prova della
categoria B e un rimorchio con un peso totale ammesso di almeno 1000 kg, che
raggiunge una velocità di almeno 80 km/h e che non rientra nella categoria B.

La sovrastruttura chiusa del rimorchio deve essere di altezza e larghezza
almeno pari a quelle del veicolo trattore. Essa può essere anche leggermente
meno larga a condizione che la visione posteriore risulti garantita attraverso
gli specchi retrovisori esterni del veicolo trattore. Il rimorchio deve essere
utilizzato con un peso effettivo di almeno 800 kg;

 **Categoria CE:**

un autoarticolato o una combinazione di veicoli consistente in un veicolo
adatto all'esame della categoria C e un rimorchio lungo almeno 7,5 m.

Sia l'autoarticolato sia la combinazione di veicoli devono avere un peso
totale ammesso di almeno 21 t, un peso effettivo di almeno 15 t, una lunghezza
di almeno 14 m e una larghezza di almeno 2,30 m e devono raggiungere una
velocità di 80 km/h.

La sovrastruttura chiusa deve essere di altezza e di larghezza almeno pari a
quelle della cabina del conducente;

 **Sottocategoria C1E:**

una combinazione di veicoli consistente in un veicolo adatto all'esame della
sottocategoria C1 e un rimorchio con un peso totale ammesso di almeno 1250 kg,
la combinazione deve avere una lunghezza di almeno 8 m e deve raggiunge una
velocità di 80 km/h.

La sovrastruttura chiusa deve essere di altezza e larghezza almeno pari a
quelle del veicolo trattore.

La sovrastruttura chiusa del rimorchio può essere anche leggermente meno
larga, a condizione che la visione posteriore risulti garantita soltanto
attraverso gli specchi retrovisori esterni. Il rimorchio deve essere
utilizzato con un minimo di 800 kg di peso effettivo;

 **Categoria DE:**

una combinazione di veicoli consistente in un veicolo adatto all'esame della
categoria D e un rimorchio con un peso totale ammesso di almeno 1250 kg, che
raggiunge una velocità di 80 km/h.

La sovrastruttura chiusa deve essere larga e alta almeno 2 m; il rimorchio
deve essere utilizzato con un peso effettivo di almeno 800 kg;

 **Sottocategoria D1E:**

una combinazione di veicoli consistente in un veicolo adatto all'esame della
sottocategoria D1 e un rimorchio con un peso totale ammesso di almeno 1250 kg,
che raggiunge una velocità di 80 km/h.

La sovrastruttura chiusa deve essere alta e larga almeno 2 m. Il rimorchio
deve essere utilizzato con un peso effettivo di almeno 800 kg; può essere
utilizzato anche un veicolo adatto all'esame della sottocategoria C1E;

 **Categoria speciale F:**

un veicolo a motore della categoria speciale F con una velocità di almeno 30
km/h;

 **Trasporto professionale di persone con veicoli leggeri adibiti al trasporto
di persone:**

un veicolo a motore della categoria della licenza con il quale saranno
effettuati i trasporti professionali di persone.

####  Corse di scuola guida e corse d'esame

Si possono effettuare le corse di scuola di guida solo con accompagnatori che
abbiano già compiuto 23 anni, che siano titolari della corrispondente licenza
di condurre da almeno tre anni e che abbiano superato il periodo di prova.

Gli accompagnatori fanno in modo che la corsa di scuola guida si svolga senza
pericoli e che gli allievi conducenti non violino le prescrizioni sulla
circolazione. L'accompagnatore deve potersi facilmente servire almeno del
freno a mano.

Sempre più spesso le automobili sono dotate di freni a mano elettronici. Si
pone la questione se con un tale dispositivo sia possibile svolgere formazioni
di guida o esami di guida.

Esistono diversi modelli di freni a mano elettrici. Alcuni modelli funzionano
solo fino a una determinata velocità, mentre altri funzionano piuttosto come
freni a mano "tradizionali" o frenano tramite l'ABS.

L'USTRA interpreta l'articolo 27 capoverso 2 ONC nella maniera seguente:

Freni a mano elettrici sono ammessi per corse di scuola guida e per corse
d'esame a condizione che siano a portata di mano dell'accompagnatore, siano
azionabili durante la guida e la loro efficacia sia paragonabile a quella dei
freni a mano tradizionali.  
Un veicolo viene ammesso per corse di scuola guida e corse d'esame se i
seguenti requisiti sono soddisfatti in via cumulativa:

  * il freno a mano elettrico è raggiungibile dal sedile del passeggero.
  * il freno a mano elettrico funziona mentre l'automobile è in movimento.
  * il freno a mano elettrico funziona anche quando si preme l'acceleratore.
  * l'azione frenante non viene interrotta dall'uso dell'acceleratore.
  * l'azione frenante del freno a mano elettrico può essere calibrata e graduata.

Importante: se il freno a mano elettrico non soddisfa i requisiti definiti, la
corsa d'esame viene rifiutata.  
È raccomandabile accertare l'azione del freno a mano con il concessionario o
l'importatore e farsi confermare per iscritto l'idoneità come veicolo per
corse di scuola guida e corse d'esame.

### LA VIA DELLA PATENTE

  * 01

### Corso di pronto soccorso

  * 02

### Richiesta licenza allievo conducente

  * 03

### Esami teorici

  * 04

### Ottenimento licenza allievo conducente

  * 05

### Teoria della circolazione

  * 06

### Esame pratico

  * 07

### Licenza di condurre in prova

  * 08

### Corso di formazione complementare

  * 09

### Licenza di condurre illimitata

##  Telefono

 **Contact center**  
Tel.+41 91 814 97 00

 **Lunedi-venerdi**  
08.00 - 12.00  
13.30 - 17.00

##  Telefono

 **Contact center**  
Tel.+41 91 814 97 00

 **Lunedi-venerdi**  
08.00 - 12.00  
13.30 - 17.00

## Orari

 **Servizi immatricolazioni, conducenti e contabilità**  
07.30 - 16.15

 **Ufficio giuridico,  
servizio navigazione**  
08.00 - 11.45  
13.30 - 16.00

 **Ufficio tecnico**  
07.40 - 12.00  
13.20 - 17.00

## Email

Servizio conducenti

Servizio contabilità

Servizio immatricolazioni

Servizio navigazione

Servizio centrali

Servizio multe

Servizio esami guida

Servizio permessi speciali

Servizio veicoli speciali

Collaudi

Servizio conducenti

Servizio contabilità

Servizio immatricolazioni

Servizio navigazione

Servizio centrali

Servizio multe

Servizio esami guida

Servizio permessi speciali

Servizio veicoli speciali

Collaudi

## Dove siamo

 **Sezione della circolazione**  
Centro ala Monda 8  
6528 Camorino

## Applicazione mobile

Per un accesso diretto alle informazioni e ai servizi offerti
dall'Amministrazione Cantonale, sono disponibili le seguenti applicazioni per
"smartphone" da installare sui vostri dispositivi personali.

### Primi soccorsi

  *  __Vedi in App Store
  *  __Vedi in Google Play

### Restò

  *  __Vedi in App Store
  *  __Vedi in Google Play

### RL Ticino

  *  __Vedi in App Store
  *  __Vedi in Google Play

### Polizia e Territorio

  *  __Vedi in App Store
  *  __Vedi in Google Play

## Social media

L'Amministrazione cantonale è presente su Facebook, Instagram, Twitter e
Youtube con diversi profili legati a servizi e uffici. Per maggiori
informazioni potete visitare questa pagina.

##  Condividi

È possibile condividere questa pagina sui Social network o inoltrarla via
email.

 __ __ __

  * Applicazione mobile
  * Social media
  * __Condividi

  * Aiuto
  * Informazioni legali

Repubblica e Cantone Ticino

