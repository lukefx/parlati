  * Aziende
  * Diventare azienda formatrice
  * Le aziende formatrici
  * Adesivo azienda formatrice
  * 5 buoni motivi per formare
  * Disposizioni sicurezza sul lavoro e salute
  * Entrare in una rete di aziende formatrici
  * Assumere apprendisti
  * Priorità nelle assunzioni
  * Offrire un posto di tirocinio
  * Contratto di tirocinio
  * Strumenti utili
  * Formare professionisti
  * Corsi per formatori di apprendisti
  * Sostenere i dipendenti nella qualificazione

#  Sostenere i dipendenti nella qualificazione

**Collaboratori qualificati per imprese forti: la qualificazione professionale
degli adulti risulta vantaggiosa per i datori di lavoro. La presenza di
manodopera qualificata che apporta competenze teoriche e pratiche è un fattore
decisivo per il successo aziendale perché garantisce la qualità dei prodotti o
dei servizi offerti e favorisce la buona reputazione dell’azienda e del
settore in cui opera.**

In linea di massima chiunque può conseguire un titolo professionale (AFC o
CFP): è sufficiente conoscere bene una delle lingue nazionali e dimostrare
talento e motivazione.  
A seconda della professione esistono diverse possibilità di qualificazione. In
alcuni settori sono state introdotte offerte specifiche, in altri invece vale
lo stesso percorso previsto per i giovani. È inoltre possibile tenere conto
delle conoscenze già acquisite dai candidati in ambito lavorativo.

Ogni anno in Ticino circa 300 adulti ottengono un attestato di capacità grazie
a una delle quattro vie di qualificazione degli adulti offerte dal sistema
formativo svizzero.  
Le aziende che hanno sostenuto e motivato i propri collaboratori ad
intraprendere una delle procedure di qualificazione degli adulti sanno che è
un investimento importante.

##  
Cosa guadagnate aiutando i vostri collaboratori nella qualificazione
professionale?

  *  **Manodopera qualificata** : favorire la qualificazione professionale degli adulti significa investire nel vostro pool di dipendenti qualificati.
  *  **Competenze** : i collaboratori che ricevono una formazione teorica e pratica dispongono di competenze decisive per il successo della vostra azienda.
  *  **Lealtà e motivazione** : sostenendo i vostri collaboratori nella qualificazione professionale riuscirete a fidelizzarli a lungo termine e a ridurre il tasso di fluttuazione del personale.
  *  **Prestigio e reputazione** : una strategia di sviluppo del personale dimostra ai collaboratori che li considerate un capitale prezioso, il che vi rende datori di lavoro più interessanti e migliora la vostra immagine. 

##  
In che modo potete aiutare i collaboratori nella qualificazione professionale?

  * **Informare** : molti non sanno che possono conseguire un titolo professionale. Voi conoscete i vostri dipendenti e potete illustrare a quelli con potenzialità le offerte di qualificazione professionale.
  *  **Incoraggiare** : spesso gli adulti che non possiedono una qualifica richiesta sul mercato del lavoro non si considerano in grado di conseguire un titolo professionale. Fategli notare il loro potenziale e spronateli a seguire questo percorso.
  *  **Assistere** : chiunque si prepari per una qualificazione professionale, adulto o giovane che sia, ha bisogno di sostegno. Potete influire in modo decisivo sul buon esito del percorso formativo dei vostri collaboratori offrendo assistenza nella preparazione alla procedura di qualificazione.
  *  **Migliorare le condizioni quadro** : sostenete gli adulti che si preparano alla qualificazione professionale, ad esempio modificando la pianificazione dell’orario di lavoro per consentire loro di frequentare le lezioni. Alcuni devono inoltre ridurre il proprio di tasso di occupazione o hanno bisogno di una retribuzione adeguata alle loro esigenze durante la formazione. Andate incontro alle loro richieste. 

