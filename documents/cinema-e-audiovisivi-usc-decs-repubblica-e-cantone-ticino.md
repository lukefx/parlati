  * __Richieste di sostegno
    * Arti sceniche e performative
    * Arti visive
    * Cinema e audiovisivi
    * Festival letterari, organizzazioni e riviste culturali
    * Letteratura e pubblicazioni
    * Musica
    * Sale cinematografiche

#  Cinema e audiovisivi

##  Termini d'inoltro

Le domande di contributo dovranno essere presentate entro i termini di inoltro
previsti, e con un anticipo di almeno 90 giorni rispetto alla data di inizio
dell’iniziativa.

  * 9 gennaio 2023
  * 31 luglio 2023

Tempi di risposta: entro 90 giorni dal termine di inoltro.

 **Si ricorda che richieste per progetti già svolti o in corso non saranno
prese in considerazione.**

apri tutto / chiudi tutto

####

Criteri di ammissione

 __

Sono ammesse solo richieste concernenti:

  *  **la produzione di film** :
    * opere di registi ticinesi o di registi residenti nel Cantone da almeno 3 anni o di case di produzione ticinesi o residenti nel Cantone da almeno 1 anno;
    * opere ambientate in Ticino, che interessano il suo territorio, la sua storia, il suo patrimonio artistico e culturale;
    * opere inerenti a personaggi o fatti che hanno influenzato o influenzano la storia ticinese, come pure testimonianze di personalità importanti.  
  

  *  **la divulgazione dell’arte cinematografica** tramite le attività di enti pubblici e privati aventi per scopo la conoscenza e la divulgazione dell’arte cinematografica;  
  

  *  **i lavori di diploma finali** :
    * inerenti all’ottenimento del diploma finale presso scuole specializzate sul cinema con sede in Ticino;
    * realizzati da studenti ticinesi o residenti nel cantone da almeno 3 anni inerenti all’ottenimento del diploma finale presso scuole specializzate sul cinema con sede nel resto della Svizzera o all’estero.  
  

  *  **le rassegne e i festival cinematografici** durante i quali si proiettano film di particolare interesse o valore;

  *  **la promozione dell'offerta** tramite un contributo alle imprese di proiezione per lavori di miglioria e ristrutturazione, per il rinnovo degli impianti tecnologici e in casi particolari per le attività di programmazione non commerciale e giustificata da una forte valenza culturale. Si ricorda che in assenza di preventiva autorizzazione scritta dell'istanza esecutiva competente, non sono computate le spese eseguite o deliberate prima della decisione di concessione del sussidio (Legge sui sussidi cantonali del 22 giugno 1994, art. 10 cpv. 2).

####

Motivi di esclusione

 __

Sono escluse dai contributi le richieste concernenti:

  * i prodotti a destinazione prevalentemente televisiva;
  * i prodotti a finalità commerciale e senza valenze artistiche e culturali;
  * le produzioni che non si avvalgono di uno staff professionistico. 

####

Richiesta di sostegno

 __

Per la richiesta di sostegno è necessario inviare la seguente documentazione:

  * lettera di richiesta datata e firmata con presentazione del richiedente, motivazioni e sintesi del progetto
  * statuti dell'organizzazione richiedente nel caso di prima richiesta; alle richieste successive allegare solo in caso di modifica
  * bilancio patrimoniale e revisione dei conti
  * presentazione dettagliata del progetto: programma provvisorio o definitivo, data e luogo di realizzazione, persone coinvolte, curriculum vitae
  * preventivo particolareggiato con costi e ricavi (piano finanziario completo con menzione degli enti e/o sponsor pubblici e privati e relativo contributo richiesto/concesso, quota parte del richiedente, contributo chiesto al Cantone)
  * consuntivo dell'anno o della manifestazione precedente
  * eventuali altre informazioni utili per la valutazione
  * modulo M01 - Riassunto finanziario a preventivo (non compilare nel caso di richieste per la promozione dell'offerta - imprese di proiezione)

  
Per le **produzioni cinematografiche** aggiungere la seguente documentazione:

  * sinossi
  * sceneggiatura
  * piano di finanziamento
  * budget sulla base dei formulari elaborati dall'Ufficio federale della cultura
  * indicazioni dei tempi di realizzazione
  * composizione dello staff tecnico e del cast (curriculum vitae)

####

Consuntivo finanziario

 __

Per la presentazione del consuntivo finanziario, da inoltrare ad attività
conclusa, è necessario l'invio dei seguenti documenti:

  * Modulo M02: riassunto finanziario a consuntivo (non compilare nel caso di richieste per la promozione dell'offerta - imprese di proiezione)
  * rapporto sulla manifestazione (svolgimento, esito, pubblico, impatto, altro...)
  * se del caso: copie di brochure o programma definitivo o altri stampati
  * consuntivo dettagliato di spese e di ricavi
  * eventuali altre informazioni richieste

##  Richieste a FilmPlus

Per maggiori informazioni si prega di consultare la pagina del Fondo FilmPlus.

##  Invio della richiesta

Le richieste in **forma cartacea, in 5 copie,** sono da inviare a:  
  
Divisione della cultura e degli studi universitari  
Viale S. Franscini 30a  
6501 Bellinzona

I moduli M01 e M02 sono da inviare in **forma elettronica** (in formato excel)
a:  
decs-dc(at)ti.ch

