Famiglia e figli __Adozione e affidamento | Supporto, aiuto e protezione  
Giovani __Supporto, aiuto e protezione  
Aiuto e protezione __Protezione di famiglie, minori e adulti | Adozione e
affidamento  

#  Adozione

L’adozione è una misura di protezione sussidiaria, utilizzata in Svizzera in
situazioni particolari e solo quando il rientro del minore nella sua famiglia
è da escludere. La decisione di adozione è irrevocabile e scioglie i vincoli
di filiazione anteriori: il figlio adottato acquisisce lo stesso statuto
giuridico del figlio biologico. L’adozione internazionale è ammessa quando
nessun’altra forma di accoglienza è possibile nel Paese d’origine.

  * Procedura di adozione
  * Ricerca origini
  * Servizi di collocamento e intermediari

##  Ricerca origini

### Chi ha diritto di ricevere informazioni sull'identità dei propri genitori?

Ogni persona adottata ha il diritto di ricevere informazioni sull’identità dei
suoi genitori biologici quando raggiunge la maggiore età, o anche prima se può
far valere un interesse legittimo. Inoltre, raggiunta la maggiore età, può
ottenere informazioni sui discendenti diretti dei suoi genitori biologici, se
sono maggiorenni e hanno acconsentito.

### Quanto può durare la procedura?

La procedura può essere lunga e gli esiti non sono garantiti.

### Chi assume le spese della ricerca?

Le spese delle ricerche sono a carico dei richiedenti.

### L’identità della persona adottata può essere rivelata ai genitori
biologici?

Soltanto con l’accordo esplicito della persona adottata maggiorenne o, se
minorenne, con il suo consenso e quello dei suoi genitori adottivi. Anche i
discendenti diretti dei genitori biologici possono ricevere informazioni sulla
persona adottata se maggiorenne e con il suo consenso.

### L’identità del genitore biologico può essere rivelata alla persona
adottata?

Sì, ma i genitori biologici, se rintracciati, hanno il diritto di rifiutarsi
di stabilire un contatto personale con la persona interessata.

### Basi legali

  * 210 Codice civile Svizzero (CSS) del 10 dicembre 1907
  * 211.221.31 Legge federale relativa alla Convenzione dell’AIA sull’adozione e a provvedimenti per la protezione del minore nelle adozioni internazionali (LF-CAA) del 22 giugno 2001
  * 211.222.338 Ordinanza sull’accoglimento di minori a scopo di affiliazione (OAMin) del 19 ottobre 1977
  * 211.221.36 Ordinanza sull’adozione (OAdoz) del 29 giugno 2011
  * 213.410 Regolamento concernente l’accoglienza di adottandi dell’8 ottobre 2013
  * 874.100 Legge sul sostegno alle attività delle famiglie e di protezione dei minorenni (Legge per le famiglie) del 15 settembre 2003
  * 874.110 Regolamento della Legge per le famiglie del 15 settembre 2003, del 20 dicembre 2005
  * 291 Legge federale sul diritto internazionale privato (LDIP) del 18 dicembre 1987
  * Raccomandazioni relative al compenso dei genitori affilianti ai sensi dell’art.294 CCS del 23 dicembre 2014

__Precedente  
Procedura di adozione

 __Prossimo  
Servizi di collocamento e intermediari

### Correlati

  * Indennità di maternità, di paternità e di adozione
  * Affidamento famigliare
  * Misure di protezione per minori e adulti
  * Supporto alla genitorialità, formazione e consulenza per genitori

### A chi rivolgersi

**Settore affidamenti famigliari e adozioni (ACC / TI) - Adozioni**  
Via Giringhelli 19  
6500 Bellinzona

tel. +41 91 814 75 41  
dss-uap.affidi.adozioni@ti.ch

  * Dove trovarci

