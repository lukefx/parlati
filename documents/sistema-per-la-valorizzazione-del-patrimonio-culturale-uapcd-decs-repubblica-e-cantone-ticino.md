  * Sistema per la valorizzazione del patrimonio culturale
  * Comitato scientifico
  * Progetti e ricerche
  *  __Biblioteca digitale
  *  __Museo virtuale
  *  __Patrimoni digitali ticinesi
  * Piattaforma catalografica
  *  __Raccomandazioni
  *  __Sàmara
  * Patrimonio audiovisivo

#  Sistema per la valorizzazione del patrimonio culturale

**Il Sistema per la valorizzazione del patrimonio culturale (SVPC) supporta e
collabora con gli operatori culturali per la gestione, diffusione e
valorizzazione dei patrimoni ticinesi, in particolare tramite i canali
digitali. Grazie allo sviluppo di iniziative e progetti innovativi, gli
operatori condividono pratiche e strumenti che rendono il lavoro più razionale
ed efficiente, aumentandone anche la qualità e il potenziale di diffusione
presso il pubblico.**

Su proposta del Dipartimento dell'educazione, della cultura e dello sport
(DECS), il Consiglio di Stato ha istituito il Sistema per la valorizzazione
del patrimonio culturale (SVPC). Il servizio è operativo dal 1. dicembre 2014
e si occupa primariamente della messa in opera del progetto Sàmara - Il
patrimonio culturale del Cantone Ticino.

Il servizio è il referente all’interno dell’Amministrazione Cantonale per la
valorizzazione e la diffusione del patrimonio custodito dagli istituti
culturali attivi sul territorio ticinese. Tra le altre cose, promuove la messa
in rete transdisciplinare di biblioteche, archivi, musei e altri centri di
documentazione con lo scopo principale di facilitare l’accesso
all’informazione agli utenti finali.

L’istituzionalizzazione di questo servizio ha creato i presupposti per lo
sviluppo di progetti innovativi, integrati con istituzioni pubbliche e private
cantonali, svizzere ed estere. L’iniziativa incoraggia infatti la condivisione
di metodologie, strumenti e contenuti tra gli istituti ticinesi e la messa in
rete con iniziative analoghe oltre i propri confini territoriali e tematici.

Il programma è finanziato con l'Aiuto federale per la lingua e la cultura
italiana.

###  Missione

La missione fondamentale del SVPC è quella di sostenere la messa in rete
transdisciplinare di biblioteche, archivi, musei e altri centri di
documentazione con lo scopo principale di facilitare l’accesso
all’informazione agli utenti finali.

Il SVPC è un laboratorio prezioso per la cooperazione tra gli attori culturali
e per la diffusione del patrimonio culturale della Svizzera italiana.
Confrontati con tematiche sempre più complesse relative alla gestione,
diffusione e valorizzazione dei patrimoni culturali digitali, gli operatori
usufruiscono di un servizio trasversale.

  * Infocard
  * lanostraStoria

