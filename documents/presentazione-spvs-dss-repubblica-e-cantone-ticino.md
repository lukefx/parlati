  * Presentazione
  * Storia
  * Pubblicazioni scientifiche
  * Associazioni partner
  * Eventi SPVS
  * Utilità
  * Centro di documentazione
  * Siti consigliati
  * Agenda

#  Presentazione

Il Servizio di promozione e di valutazione sanitaria (SPVS) si occupa di
prevenzione delle malattie non trasmissibili, di promozione della salute e di
valutazione sanitaria a beneficio della popolazione del Cantone Ticino. Esso
opera nell'ambito dei compiti previsti dalla Legge sanitaria del 18 aprile
1989.

Ponendo in primo piano le persone e il loro benessere, le politiche sanitarie
internazionale e nazionale propongono delle strategie basate sul principio che
la salute costituisce una risorsa e un valore aggiunto preziosi per tutta la
società. La buona salute - d’importanza vitale per ogni persona, famiglia e
comunità - costituisce anche un fattore essenziale per lo sviluppo
socioeconomico. Occorre quindi attuare delle strategie mirate e differenziate
per rispondere in modo appropriato alle esigenze delle diverse fasi della vita
e/o dei diversi gruppi della popolazione.

La strategia del SPVS si fonda su un approccio interdisciplinare e
multidisciplinare che riprende il quadro di riferimento globale svluppato
dall’Organizzazione Mondiale della Sanità negli ultimi anni e tiene conto
degli orientamenti e delle priorità stabilite a livello federale (
_Sanità2030_ ) come pure dell'obiettivo n. 3 dell'Agenda 2030 per uno sviluppo
sostenibile specificamente dedicato alla salute e al benessere.

Operativamente l'SPVS definisce, conduce e sostiene programmi e progetti che
(i) consentono alle persone di investirsi proattivamente per la loro salute e
(ii) favoriscono la creazione e il mantenimento di comportamenti e contesti di
vita favorevoli alla salute così come la riduzione dei principali fattori di
rischio delle malattie non trasmissibili.

Inoltre l'SPVS raccoglie e analizza i dati necessari a monitorare i bisogni e
i principali problemi di salute della popolazione residente in Ticino.
L'analisi di questi dati, unitamente alle conoscenze scientifiche disponibili,
consente di definire un programma quadro e relativi programmi e progetti e di
valutarne l'impatto.

I temi prioritari trattati dal SPVS sono:

  * Alimentazione e movimento
  * Alcol, tabacco e prodotti affini
  * Salute mentale, equilibrio e benessere
  * Salute e ambiente
  * Salute e migrazione
  * Diritti dei pazienti e accesso consapevole alle cure

Il Servizio è membro dell' _Associazione svizzera dei responsabili cantonali
per la promozione della salute_ (VBGF/ARPS) e della _Commission de prévention
et de p_ _romotion de la_ _santé del_ Groupement romand des services de santé
publique (CPPS). Inoltre è focus-point per il Cantone Ticino nella rete
Regional Health Network dell'Organizzazione mondiale della sanità che
comprende 32 regioni europee.

##  Per saperne di più

  * La Carta di Ottawa per la promozione della salute (1986)Versione tradotta in italiano da Gianni Martini, Provincia Autonoma di Trento
  * La carta di Bangkok per la promozione della salute in un mondo globalizzato 2005Traduzione italiana a cura di DoRS Regione Piemonte
  * Strategia Sanità 2030: la strategia di politica sanitaria del Consiglio federale
  * Obiettivo n. 3 dell'Agenda 2030 per lo sviluppo sostenibile
  * OMS. Europe. Programme de travail européen 2020-2025 – «Une unité d’action pour une meilleure santé en Europe»

###  Sul tema

  * Partecipazione e promozione della saluteUn flyer del SPVS destinato ai Comuni, 2022
  * Promozione della salute e prevenzione delle malattie: argomentarioUna pubblicazione di Promozione Salute Svizzera, 2021

###  Programma quadro

  * Strategia e programma quadro 2017-2020
  * Strategia e programma quadro 2013-2015

