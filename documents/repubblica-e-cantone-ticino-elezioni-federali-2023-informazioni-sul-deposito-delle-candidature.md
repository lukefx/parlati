COMUNICATI

AGENDA

COMUNICATI POLIZIA E MINISTERO

STREAMING

INFORMAZIONI

Cancelleria dello Stato  

__Comunicato stampa

Cancelleria dello Stato  

16 giugno 2023

__

__Comunicato stampa

Cancelleria dello Stato  

16 giugno 2023

# Elezioni federali 2023: informazioni sul deposito delle candidature

La Cancelleria dello Stato informa che è stata attivata una pagina web con
informazioni utili a partiti, movimenti e, più in generale, a tutte le persone
interessate a candidarsi alle prossime elezioni federali del 22 ottobre 2023
per il rinnovo degli otto rappresentanti nel Consiglio nazionale e dei due
rappresentanti nel Consiglio degli Stati per la legislatura 2023-2027.

  

La nuova pagina web del Cantone – accessibile collegandosi all’indirizzo
www.ti.ch/dirittipolitici – contiene ora tutte le indicazioni per presentare
correttamente delle proposte di candidatura per le prossime elezioni federali
del 22 ottobre 2023. Oltre che a informazioni su aspetti organizzativi, sulle
modalità di ripartizione dei seggi e su come saranno pubblicati i risultati,
sono disponibili anche le direttive e i modelli ufficiali da utilizzare.

Ricordiamo che le proposte di lista e di candidatura devono essere depositate
**personalmente, in originale, entro le 18.00 di lunedì 7 agosto 2023 al
Servizio dei diritti politici** della Cancelleria dello Stato. È preferibile
concordare il giorno e l’orario per la consegna delle proposte di candidatura
contattando direttamente il servizio. Successivamente, i proponenti di lista
avranno tempo fino alle 18.00 di lunedì 21 agosto 2023 per rimediare a
eventuali vizi formali delle candidature.

L’elenco definitivo delle liste con le candidate e i candidati verrà poi
pubblicato su questa pagina web nel corso dei giorni successivi.

  
  

**Contatto per i media:**

**Stefano Reali** _,_ Capo Servizio dei diritti politici, tel. 091 814 31 72

### Links

  * __www.ti.ch/dirittipolitici

