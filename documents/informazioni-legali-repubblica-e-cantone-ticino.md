  * Informazioni legali
  * Norme sulla privacy per applicativi mobile

#  Informazioni legali

Il sito ti.ch e le informazioni ivi contenute sono messe a disposizione
dall’Amministrazione cantonale del Cantone Ticino nell’interesse dell’utenza
pubblica.

Quanto pubblicato sul sito **ti.ch** non costituisce informazione vincolante
ai sensi di legge.

L’Amministrazione cantonale si riserva il diritto di apportare modifiche al
contenuto di **ti.ch** , in qualsiasi momento e senza alcun preavviso,
declinando ogni responsabilità circa eventuali inesattezze materiali o lacune
nei testi presenti, così come per gli aggiornamenti degli stessi. Fanno fede
unicamente i testi la cui validità legale è riconosciuta.

L’Amministrazione cantonale non si assume responsabilità nei confronti dei
siti web che riportano al loro interno collegamenti ipertestuali a **ti.ch**.

Rimandi e collegamenti a siti web di terzi non rientrano nella sfera di
responsabilità delle autorità cantonali. L’utente consulta e utilizza queste
pagine web a proprio rischio. Le autorità cantonali dichiarano esplicitamente
di non avere nessuna influenza sulla forma, il contenuto e le offerte delle
pagine collegate e declinano ogni responsabilità per queste pagine web. Le
informazioni e i servizi offerti da queste pagine web sono interamente di
responsabilità dei loro autori.

L'Amministrazione cantonale si riserva il diritto di avviare azioni
giudiziarie contro qualsiasi violazione della legge federale sul diritto
d'autore e della legge federale contro la concorrenza sleale.

###  Atti normativi cantonali

**Versione determinante**

La versione determinante degli atti normativi cantonali è quella pubblicata
nel Bollettino ufficiale delle leggi (art. 11 LPU).

###  Protezione dei dati

In caso di accesso al sito **ti.ch** vengono registrati i seguenti dati:
indirizzo IP, data, ora e altre informazioni riguardanti il sistema operativo
e il browser.

Il Cantone fa uso dei servizi di Google Analytics, ai quali vengono trasmessi
i dati in questione, per valutazioni statistiche sulle tendenze d'uso del sito
al fine di migliorarne l'offerta.

I dati sull'utilizzazione non vengono associati a dati personali.

Secondo la legge federale sulla sorveglianza della corrispondenza postale e
del traffico delle telecomunicazioni del 18 marzo 2016 (LSCPT), i dati di
collegamento vengono conservati dai provider per sei mesi almeno.

La pagine dell'Amministrazione cantonale integrano la possibilità di
condividerne il contenuto su Twitter, Facebook e/o Google+: nessun dato
personale viene trasmesso a questi servizi, a meno che l'utente decida di
condividerne i contenuti.

I dati personali trasmessi al Cantone tramite formulario di contatto al
Servizio di accoglienza sono inoltrati al competente ufficio cantonale, ad
esclusione di qualsiasi altro terzo. A inoltro avvenuto, il Servizio
accoglienza cancella definitivamente il messaggio dai propri server di posta
elettronica. Per il resto, è applicabile il segreto d’ufficio e la Legge sulla
protezione dei dati personali.

Le informazioni rilasciate per le iscrizioni alle newsletter ufficiali
dell’Amministrazione cantonale vengono utilizzate unicamente per l’invio delle
stesse. Queste informazioni non vengono trasmesse a terzi né utilizzati
altrimenti.

###  Diritti d'autore

Tutte le informazioni pubblicate sul sito **ti.ch** sono di esclusiva
proprietà dell'Amministrazione cantonale del Cantone Ticino. Su richiesta,
l'Amministrazione cantonale può consentire (in forma scritta) l'utilizzo, la
riproduzione e la distribuzione a scopo non commerciale delle informazioni
contenute sul proprio sito a condizione che venga esplicitamente indicata la
fonte. L'uso delle immagini fotografiche è, per contro, gravato dal pagamento
dei diritti agli autori. Restano riservati i diritti immateriali di terzi.

###  Informative e termini contrattuali della piattaforma eServices

Nel documento "Informative e termini contrattuali della piattaforma eServices"
sono riportate le disposizioni applicabili al portale eServices (nel seguito
il “Portale”), attraverso il quale l’utente può acquistare beni e servizi
dalla Repubblica e Cantone Ticino (nel seguito il “Cantone”). I paragrafi B e
C specificano la titolarità del Portale, le coordinate per le comunicazioni e
descrivono il meccanismo di accettazione e revisione del presente documento.
Le condizioni per poter accedere ed utilizzare il Portale e le sue
funzionalità sono descritte nel paragrafo D, mentre gli aspetti contrattuali
collegati all’acquisto di beni e/o servizi sono disciplinati nel paragrafo E.
I paragrafi F e G descrivono la politica del Portale in relazione al
trattamento dei dati personali degli utenti e ai Cookie. Infine, il paragrafo
H regola il diritto materiale applicabile alla relazione giuridica e
contrattuale tra le parti e fissa il foro competente in caso di disputa
collegata a tale relazione.  
  
Si raccomanda di leggere attentamente il presente documento, in quanto con
l’uso del portale l’utente è inteso affermare la propria accettazione dei
presenti termini e condizioni contrattuali.  
  
Restano integralmente riservate le eventuali disposizioni di diritto pubblico
cantonale applicabili alla relazione tra il Cantone e l’utente (in particolare
dal profilo della protezione dei dati personali), nonché alla fornitura di
beni e servizi da parte del Cantone all’utente, a seconda dell'oggetto della
relazione giuridica o del contratto e dello scopo che persegue tale relazione
giuridica o contratto. Nel caso in cui il contratto concerne la realizzazione
di compiti pubblici o un oggetto trattato dal diritto pubblico, il contratto è
retto dal diritto pubblico. Diversamente, nella misura in cui il Cantone
agisce come un qualsiasi fornitore privato di beni e/o servizi, il contratto è
retto dal diritto privato.

  * Informative e termini contrattuali applicabili alla piattaforma eServices

###  Requisiti minimi

**Configurazione ottimale e requisiti minimi**

Il sito Web dell'Amministrazione cantonale ticinese è visitabile in modo
ottimale con la risoluzione minima dello schermo di 1024x768 e con i seguenti
browser:

  * Explorer versione 9 e successive;
  * Mozilla e browser dotati di motore di rendering Gecko (Firefox);
  * Safari;
  * Google Chrome;
  * Opera 8.5 e successive.

La visualizzazione delle pagine con altri browser potrebbe presentare alcune
differenze grafiche, pur restando garantite la corretta leggibilità e la
navigabilità delle stesse.  
In alcuni casi potrebbe rendersi necessaria l'abilitazione all'esecuzione di
javascripts e all'invio di cookies.

**Documenti**

Il sito dell'Amministrazione offre la possibilità di scaricare diversi
documenti, per la visualizzazione dei quali vi rimandiamo ai siti proprietari
da dove è possibile scaricare gratuitamente i vari visualizzatori:

  * Adobe (.pdf, .swf, ..)
  * Microsoft office (.doc, .xls, .pps, ..)

###  Normativa sulla privacy

Dal momento in cui l'utente naviga sulle pagine del sito www.ti.ch e i suoi
sottodomini, i server registrano automaticamente delle informazioni di natura
generale concernenti la navigazione in corso, sotto forma di cookie. I cookies
hanno lo scopo di fornire dati statistici per il miglioramento continuo del
sito, permettendo inoltre di navigare le pagine in maniera più performante.  
I dati raccolti sono anonimi e non permettono di risalire all'identità
dell'utente.

In particolare, I dati raccolti sono:

  * Data e ora d'accesso al sito.
  * L'url di provenienza all'arrivo sul sito.
  * Il tipo, la versione e la lingua del browser e del sistema operativo.
  * La risoluzione dello schermo del dispositivo.
  * L'indirizzo del service provider.
  * Le parole di ricerca inserite nei campi di ricerca.
  * Il tempo trascorso sul sito e sulle pagine individuali.
  * I link cliccati su ogni pagina.

