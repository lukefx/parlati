  * Presentazione
  * Raffaele De Rosa
  * Contatti
  * Organigramma

#  Dipartimento della sanità e della socialità

##  Presentazione

Il Dipartimento della sanità e della socialità (DSS) è un settore
dell'attività dello Stato con un'importante funzione di offerta di prestazioni
di base alla popolazione e di ridistribuzione delle risorse finanziarie.
Attraverso il coordinamento e il sussidiamento di enti e attività a scopo
sociale e sanitario assicura ai cittadini servizi e cure di qualità;
attraverso il sostegno e la consulenza diretta a persone o famiglie garantisce
loro aiuto e integrazione sociale.

Il DSS lavora per le cittadine e i cittadini per concretizzare i valori
fondamentali della nostra democrazia - equità, solidarietà, giustizia sociale,
libertà – nel quadro dei dettati legislativi e costituzionali.

Il DSS comprende tre Divisioni:

Istituto delle assicurazioni sociali, referente per la sicurezza sociale della
Confederazione (vecchiaia, invalidità, disoccupazione, perdita di guadagno) e
del Cantone (assegni familiari ed aiuti nel pagamento dei premi di cassa
malati).

Divisione della salute pubblica, responsabile della promozione e della tutela
della salute, della valutazione e del controllo in campo sanitario (Sezione
sanitaria, medico, farmacista, veterinario e laboratorio cantonali) e
fornitrice di prestazioni sanitarie alla popolazione tramite enti e servizi
(Organizzazione socio-psichiatrica cantonale, Istituto di microbiologia e
Istituto di patologia).

Divisione dell'azione sociale e delle famiglie, distributrice di prestazioni
finanziarie e di consulenze alle persone (sostegno sociale e inserimento,
accompagnamento attraverso i servizi sociali e di tutela/curatela, aiuto
all'alloggio) e responsabile del coordinamento e del sostegno finanziario ad
enti pubblici e privati che gestiscono infrastrutture ed assicurano servizi di
carattere prevalentemente sociale (case per anziani, istituti per invalidi,
asili nido, centri giovanili, spitex, ecc.).

###  Contatti

**Dipartimento della sanità e della socialità**  
Piazza Governo 7  
6501 Bellinzona

 **Direzione**  
tel. +41 91 814 44 80  
fax +41 91 814 44 05  
dss-dir@ti.ch

**Direttore**  
Raffaele De Rosa

  * Trova collaboratori

  * Dove trovarci

