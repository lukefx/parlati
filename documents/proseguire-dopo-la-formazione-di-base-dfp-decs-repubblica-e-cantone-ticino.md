  * Prima della formazione
  * Prima della formazione
  * Valutare le possibilità
  * Cercare un posto di tirocinio
  * Salari minimi e orari settimanali
  * BIZ App: professioni e posti di apprendistato
  * Durante la formazione
  * Durante la formazione
  * Diritti e doveri
  * In caso di difficoltà
  * Agevolazioni per gli apprendisti
  * Campionati delle professioni SwissSkills
  * Dopo la formazione
  * Dopo la formazione
  * Proseguire dopo la formazione di base
  * Approfondire con le specializzazioni
  * Perfezionarsi con la formazione continua

#  Proseguire dopo la formazione di base

##  Da CFP a AFC

Dopo aver ottenuto un Certificato federale di formazione professionale(CFP) è
possibile effettuare una formazione supplementare della durata di due o tre
anni, ottenendo così un Attestato federale di capacità (AFC) nello stesso
settore d'attività.

Per maggiori informazioni: Dal CFP all'AFC

##  Maturità professionale

La maturità professionale è un complemento formativo di cultura generale che
si svolge durante o dopo l'AFC e che permette di accedere alle scuole
universitarie professionali in rami affini oppure, dopo aver effettuato un
corso passerella, alle università.

Per maggiori informazioni: La maturità professionale

##  Corsi preparatori per l’accesso all'università

La passerella "maturità professionale/specializzata - scuole universitarie" è
un esame complementare alla maturità professionale o specializzata il cui
superamento permette l'accesso agli studi presso le università e le alte
scuole pedagogiche svizzere.

Gli esami complementari sono organizzati dalla Segreteria di Stato per la
formazione, la ricerca e l'innovazione (SEFRI) ed hanno luogo nel quadro delle
ordinarie sessioni degli esami di maturità. Tutti gli anni vengono organizzate
due sessioni in ognuna delle tre regioni linguistiche.

Dal punto di vista giuridico, l'esame complementare non equivale all'esame di
maturità liceale: sebbene permetta l'accesso agli studi presso le scuole
universitarie svizzere, le università straniere possono decidere di
riconoscerlo o meno.

La preparazione all'esame complementare è libera: i candidati possono
prepararsi in maniera autodidatta o seguire una formazione preparatoria della
durata di un anno. In Ticino è organizzata dal Liceo Cantonale di Bellinzona.
Il corso si svolge a tempo pieno e dura un anno, è aperto a un numero limitato
di studenti.

Per maggiori informazioni:

  * Liceo di Bellinzona

##  Corsi propedeutici specializzati

Per accedere alle scuole universitarie professionali e alle alte scuole
pedagogiche in determinati settori, è possibile seguire dei corsi propedeutici
di preparazione. Alcuni sono a tempo pieno, altri prevedono formazioni serali
che permettono di mantenere un’attività lavorativa. Questi corsi prevedono
requisiti e condizioni particolari d’accesso: è importante informarsi per
tempo con la scuola professionale o contattando l’Ufficio dell’orientamento
scolastico e professionale o la Divisione della formazione professionale.

Scopri le possibilità in Ticino su www.orientamento.ch.

