Famiglia e figli __Supporto, aiuto e protezione | Famiglie monoparentali |
Progetti nell’ambito della famiglia e della genitorialità  
Aiuto e protezione __Protezione di famiglie, minori e adulti  

#  Supporto alla genitorialità, formazione e consulenza per genitori

Il Cantone sostiene le competenze genitoriali attraverso il finanziamento di
progetti in svariati ambiti legati al supporto delle famiglie e dei genitori.
Tra questi vi è quello della formazione e della consulenza, che offre ai
genitori spazi per informarsi e confrontarsi tra di loro e con esperti del
settore.

  * Formazione e consulenza per i genitori e le famiglie
  * Sostegno a progetti di formazione, consulenza, prevenzione e informazione rivolti ai genitori e alle famiglie

##  Formazione e consulenza per i genitori e le famiglie

### Come possono formazione e consulenza supportare i genitori?

La formazione e la consulenza non insegnano a diventare “bravi genitori” in
quanto non esiste un unico modello di riferimento. Possono però aiutare ad
acquisire maggiore sicurezza, a scoprire risorse che non si sospettava di
avere e a disporre di maggiori competenze.

Si tratta di una sorta di “allenamento” per sentirsi genitori “in forma” o
anche semplicemente meno soli. Lo scopo è quello di accompagnare i genitori
verso una maggiore competenza rispettando le libertà di opinione e di
decisione.

### Chi può richiederle o beneficiarne?

Si rivolgono a tutte famiglie, nel rispetto delle loro condizioni personali,
sociali e linguistiche. Possono beneficiarne tutti i genitori che hanno dei
dubbi o dei quesiti e che hanno desiderio di confrontarsi. Possono essere
utili per questioni puntuali o essere fornite su un arco di tempo più lungo
qualora la famiglia si sentisse in difficoltà e sentisse il bisogno di
maggiore supporto.

### Come si svolgono?

Si svolgono tramite corsi, conferenze, gruppi di riflessione o di scambio,
accompagnamenti con educatori a domicilio e consulenze di gruppo o
individuali, a dipendenza del bisogno della famiglia e della sua
disponibilità.

### Quali sono i costi?

Di regola si tratta di una prestazione gratuita o con costi simbolici in
quanto la quasi interezza delle attività è sussidiata dal Cantone tramite la
Legge per le famiglie.

### Dove è possibile trovare le offerte di formazione o di consulenza?

In Ticino è stata creata un’associazione dedicata, denominata Forum
genitorialità, che riunisce gli enti che si occupano di formazione e
consulenza ai genitori.

Sul sito www.genitorialità.ch è possibile visionare le singole proposte e
reperire i contatti dei singoli enti.

### Basi legali

  * 874.100 Legge sul sostegno alle attività delle famiglie e di protezione dei minorenni (Legge per le famiglie) del 15 settembre 2003
  * 874.110 Regolamento della legge per le famiglie del 20 dicembre 2005

__Prossimo  
Sostegno a progetti di formazione, consulenza, prevenzione e informazione
rivolti ai genitori e alle famiglie

### Correlati

  * Prestazioni di servizio educativo

### Link e approfondimenti

  * Forum genitorialità
  * Conferenza cantonale dei genitori
  * Ticinoperbambini - Sportello Famiglie
  * Associazione progetto genitori
  * Servizio di sostegno e accompagnamento educativo SAE

### A chi rivolgersi

**Ufficio del sostegno a enti e attività per le famiglie e i giovani**  
Vicolo Santa Marta 2  
6501 Bellinzona

tel. +41 91 814 54 51  
fax dss_ufag.fax@ti.ch  
dss-ufag@ti.ch

  * Dove trovarci

