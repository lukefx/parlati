  * Introduzione
  *  __Protezione animali
  *  __Sanità animale
  *  __Malattie
  * COVID-19 e animali
  *  __Protezione del consumatore
  *  __Importazione e esportazione
  *  __Cani
  *  __Basi legali

#  COVID-19

Allo stato attuale delle conoscenze gli animali domestici non hanno un ruolo
nella trasmissione della COVID-19. Questo vale anche se in vari paesi alcuni
cani e gatti sono risultati positivi al test per il SARS-CoV-2. Lo stesso vale
per tigri e leoni di alcuni zoo. In tutti questi casi si presume che sia stato
un essere umano infetto ad aver trasmesso il virus agli animali.

Nel visone nordamericano, allevato pure in Europa per la sua pelliccia, il
virus SARS-CoV-2 può invece causare sintomi, gli animali infetti possono
contagiare altri visoni ma pure le persone che sono a stretto contatto
(allevatori).

Ricordiamo che i coronavirus dei cani e dei gatti conosciuti (coronavirus
canini e coronavirus felini) possono essere chiaramente differenziati dal
SARS-CoV-2 attualmente in circolazione e non rappresentano un rischio per
l'essere umano.

Per Informazioni aggiornate su come comportarsi con gli animali e su quali
attività con animali sono permesse è opportuno consultare la pagina dedicata
alla COVID-19 nel sito dell’Ufficio federale della sicurezza alimentare e di
veterinaria.

Il Tierspital di Zurigo ha redatto un foglio informativo con le principali
domande e risposte riguardanti la COVID-19 destinato ai detentori di animali
da compagnia e gli agricoltori possono trovare informazioni più specifiche sul
loro settore di attività sul sito dell’Ufficio federale dell’agricoltura.

Ricordiamo inoltre che è utile prevedere per tempo a chi affidare i nostri
animali: chiedendo a conoscenti, vicini di casa, o a professionisti (attività
di dog-sitting e pensione per animali) la disponibilità di occuparsi del
proprio animale in caso di necessità o di malattia. Questo vale per cani e
gatti ma anche e soprattutto per animali che richiedono particolari cure, come
ad esempio gli animali selvatici (rettili, pesci, uccelli, ecc.).

##  Documenti e link

  * Informazioni USAV (pagina web)
  * FAQ (I) redatte dall'USAV (aggiornate al 22.12.2020)
  * FAQ (I) redatte dal Tierspital di Zurigo (aggiornate al 05.05.2020)
  * FAQ (D) redatte dal Tierspital di Zurigo (aggiornate al 05.05.2020)
  * Informazioni UFAG per agricoltori
  * Sito ufficiale COVID-19

