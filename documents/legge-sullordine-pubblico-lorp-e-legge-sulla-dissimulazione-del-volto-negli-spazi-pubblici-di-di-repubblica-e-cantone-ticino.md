  * Approfondimenti e temi
  * Pubblicazioni
  * Procedure di consultazione
  * Rapporti e studi
  * Comunicazioni
  * Attualità
  * Comunicati
  * Messaggi
  * Discorsi
  * Temi
  * Campagna di prevenzione contro il tifo violento
  * Violenza domestica
  * Legge sulla collaborazione fra la Polizia cantonale e le Polizie comunali (LCPol)
  * Legge sull’ordine pubblico (LOrP) e Legge sulla dissimulazione del volto negli spazi pubblici

#  Legge sull’ordine pubblico (LOrP) e Legge sulla dissimulazione del volto
negli spazi pubblici

Dal 1. luglio 2016 sono in vigore le nuove Leggi sull’ordine pubblico (LOrP) e
sulla dissimulazione del volto negli spazi pubblici, per le quali è stato
emanato dal Consiglio di Stato un unico regolamento di applicazione che
stabilisce le sanzioni per una serie di infrazioni tra cui l’accattonaggio,
l’imbrattamento dei beni pubblici, la dissimulazione del volto e la
costrizione a dissimulare il volto.

###  Infografica con la lista di infrazioni

  * accattonaggio;
  * animali vaganti;
  * edifici pericolanti;
  * imbrattamento di beni pubblici;
  * disturbo alla tranquillità pubblica;

  * schiamazzi notturni;
  * esercizio della prostituzione;
  * adescamento;
  * dissimulazione del volto;
  * costrizione a dissimulare il volto.

Per quanto riguarda la dissimulazione del volto negli spazi pubblici –
principio accettato in votazione popolare il 22 settembre 2013 e ancorato
nella costituzione cantonale –, la legge ha l’obiettivo di tutelare l’ordine
pubblico e la sicurezza di cittadini e turisti che si trovano nel Cantone, con
lo scopo di preservare le condizioni fondamentali del vivere assieme, nel
senso della garanzia della libera interazione sociale, quale elemento della
protezione dei diritti di ciascuno e delle libertà altrui.

La Legge e il regolamento d’applicazione stabiliscono che la copertura
(dissimulazione) del viso che rende impossibile l’identificazione nei luoghi
pubblici costituisce un’infrazione e la sanzione consiste in una multa fino a
10'000 franchi.

La legge presenta in ogni caso delle eccezioni: non è infatti punibile la
copertura del viso quando si fonda su norme legali (es.: motociclista che
porta il casco mentre è alla guida), su doveri di funzione pubblica
(interventi di polizia, pompieri, ecc.), su motivi di sicurezza (attività
lavorative particolari o esercizio di alcune discipline sportive) o in caso di
manifestazioni religiose, culturali, artistiche o commemorative se rientrano
negli usi e costumi locali. Il divieto non si estende ai luoghi di culto.

Tutti i documenti informativi – testi di Legge, Regolamento d’applicazione,
modifica della Costituzione, e rapporti esplicativi – sono disponibili nel
riquadro a fianco e hanno lo scopo di fornire a tutti gli attori coinvolti gli
strumenti operativi necessari per l’applicazione delle leggi.

###  Documentazione

  * Legge sull’ordine pubblico (LOrP)
  * Legge sulla dissimulazione del volto negli spazi pubblici
  * Modifica della Costituzione cantonale
  * Regolamento sull’ordine pubblico e sulla dissimulazione del volto negli spazi pubblici (ROrP)
  * Rapporto esplicativo del Regolamento

  * Presentazione serata di formazione

###  Procedura di consultazione

  * Avamprogetto Regolamento
  * Avamprogetto rapporto esplicativo

###  Comunicati stampa

  * Comunicato stampa del 30 giugno 2016
  * Comunicato stampa del 15 giugno 2016
  * Comunicato stampa del 6 aprile 2016
  * Comunicato stampa del 23 dicembre 2015

  
  

