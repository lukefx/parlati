#  Gruppo strategico per il rilancio del paese

##  Autunno 2021

La pandemia di Coronavirus ha portato con sé conseguenze severe a tutti i
livelli. Nemmeno l’economia cantonale è stata risparmiata da questa crisi e ha
subito un duro contraccolpo, pur mostrando resilienza e capacità di reagire.

Per far fronte a questa situazione, e per rilanciare il Cantone una volta
superata la fase acuta di diffusione del virus, nel mese di aprile del 2020 il
Consiglio di Stato, su iniziativa del Dipartimento delle finanze e
dell’economia, ha costituito il Gruppo strategico per il rilancio del Paese,
con l’obiettivo di monitorare la situazione congiunturale del Cantone Ticino e
di accompagnare i cambiamenti strutturali indotti.

Il Gruppo ha avuto un duplice scopo.  
Da un lato - grazie all’intervento di esponenti del tessuto economico
cantonale e nazionale, ricercatori, professori e personalità di spicco della
realtà svizzera - è stato possibile condividere una visione costantemente
aggiornata della situazione congiunturale e dell’evoluzione economica in
Ticino, in Svizzera e a livello internazionale, in modo da disporre di
elementi utili per accompagnare l’economia nel difficile contesto
caratterizzato da chiusure e importanti limitazioni alle attività economiche.

Dall’altro, con l’immediata costituzione di tavoli di lavoro tematici
(Turismo, Mercato del lavoro e formazione, Comuni) e trasversali (Ticino
digitale, Ticino delle scienze e delle competenze e Ticino sostenibile e a km
zero), sono stati individuati degli interventi - coerenti con le cinque aree
tematiche emerse nel 2015 dalle attività del tavolo di lavoro sull’economia -
per favorire il rilancio economico, sia con un orizzonte di medio-lungo
termine che con azioni che potessero essere attivate tempestivamente.
Un’attenzione particolare è stata rivolta anche al tema della parità di
genere.

###  Panoramica degli interventi

##  Documentazione

###  Rapporti

### Sintesi dei lavori del Gruppo strategico  
per il rilancio del Paese

aprile 2020 - giugno 2021

###  Comunicati stampa

  * 05.07.2021  
Gruppo strategico per il rilancio del Paese: ambiti d’intervento

  * 06.07.2021  
Conferenza stampa: presentazione principali risultati emersi

