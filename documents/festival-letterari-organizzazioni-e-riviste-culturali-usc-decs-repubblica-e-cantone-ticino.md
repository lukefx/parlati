  * __Richieste di sostegno
    * Arti sceniche e performative
    * Arti visive
    * Cinema e audiovisivi
    * Festival letterari, organizzazioni e riviste culturali
    * Letteratura e pubblicazioni
    * Musica
    * Sale cinematografiche

#  Festival letterari, organizzazioni e riviste culturali

##  Termini d'inoltro

Le domande di contributo dovranno essere presentate entro i termini di inoltro
previsti, e con un anticipo di almeno 90 giorni rispetto alla data di inizio
dell’iniziativa/pubblicazione.

  * 15 febbraio 2023
  * 26 maggio 2023
  * 6 ottobre 2023

Tempi di risposta: entro 90 giorni dal termine di inoltro.

 **Si ricorda che richieste per attività già svolte o in corso non saranno
prese in considerazione.**

apri tutto / chiudi tutto

####

Criteri di ammissione

 __

Sono ammesse solo richieste concernenti:

  *  **festival** che si avvalgono di un ente organizzatore e di un comitato scientifico o di accompagnamento, che presentano un conto d'esercizio corredato dal rapporto dell'ufficio di revisione dei conti/del revisore e che si svolgono in Ticino o, se nel resto della Svizzera, che invitano autori e traduttori ticinesi;
  *  **organizzazioni** con sede in Ticino da almeno 3 anni e con finalità culturali e nel campo delle scienze umane espresse nello statuto, che presentano un conto d'esercizio corredato dal rapporto dell'ufficio di revisione dei conti/del revisore;
  *  **riviste** con sede in Ticino a carattere storico, letterario, artistico e culturale dirette da un comitato scientifico. 

####

Motivi di esclusione

 __

Sono escluse dai contributi le richieste concernenti:

  * i convegni o le attività culturali promossi da enti già sostenuti dal Cantone (USI, SUPSI, Fondazione Monte Verità);
  * i convegni o le conferenze che si svolgono fuori dal Cantone, ad eccezione di quelli legati alla promozione della lingua italiana o inclusi in un particolare programma di scambio culturale.

####

Richiesta di sostegno

 __

Per la richiesta di sostegno è necessario inviare la seguente documentazione:

  * lettera di richiesta datata e firmata con presentazione del richiedente, motivazioni e sintesi del progetto
  * statuti dell'organizzazione richiedente nel caso di prima richiesta; alle richieste successive allegare solo in caso di modifica
  * bilancio patrimoniale e revisione dei conti
  * presentazione dettagliata del progetto: programma provvisorio o definitivo, data e luogo di realizzazione, persone coinvolte, curriculum vitae
  * preventivo particolareggiato con costi e ricavi (piano finanziario completo con menzione degli enti e/o sponsor pubblici e privati e relativo contributo richiesto/concesso, quota parte del richiedente, contributo chiesto al Cantone)
  * consuntivo dell'anno o della manifestazione precedente
  * eventuali altre informazioni utili per la valutazione
  * modulo M01 - Riassunto finanziario a preventivo

  
Per le **riviste** aggiungere la seguente documentazione:

  * piano editoriale: indice dei contenuti dei numeri per i quali si richiede il sostegno;
  * presentazione del comitato scientifico/di redazione;
  * presentazione degli autori e dei curatori;
  * preventivo per la stampa da parte di una tipografia.
  * modulo MP - Richiesta di contributo per pubblicazioni

####

Consuntivo finanziario

 __

Per la presentazione del consuntivo finanziario, da inoltrare ad attività
conclusa, è necessario l'invio dei seguenti documenti:

  * Modulo M02: riassunto finanziario a consuntivo
  * rapporto sulla manifestazione (svolgimento, esito, pubblico, impatto, altro...)
  * se del caso: copie di brochure o programma definitivo o altri stampati
  * consuntivo dettagliato di spese e di ricavi
  * eventuali altre informazioni utili per la valutazione

##  Invio della richiesta

Le richieste in **forma cartacea** sono da inviare a:  
  
Divisione della cultura e degli studi universitari  
Viale S. Franscini 30a  
6501 Bellinzona

I moduli M01, M02 e MP (solo per le riviste) sono da inviare in **forma
elettronica** (in formato excel) a:  
decs-dc(at)ti.ch

