  * Sistema per la valorizzazione del patrimonio culturale
  * Comitato scientifico
  * Progetti e ricerche
  *  __Biblioteca digitale
  *  __Museo virtuale
  *  __Patrimoni digitali ticinesi
    * Introduzione
    * Patrimoni digitali ticinesi
    * Patrimoni ticinesi nei portali elvetici
    * Patrimoni digitali di lingua italiana
    * Fuori tema. O forse no?
    * Nuove frontiere
  * Piattaforma catalografica
  *  __Raccomandazioni
  *  __Sàmara
  * Patrimonio audiovisivo

#  Introduzione

**La mappatura del patrimonio elaborata dal SVPC fornisce una guida
preliminare per gli utenti, siano essi semplici interessati, studenti o
ricercatori, delle risorse culturali consultabili in rete. Sono elencate le
principali esperienze maturate nelle organizzazioni culturali di lingua
italiana, con particolare rilievo a quanto promosso nella Svizzera italiana.**

Le _nuove_ tecnologie sono alla moda. Anche se in realtà non sono nuove: le
_Information and Communication Technology_ (ICT) sono nate negli anni Settanta
del Novecento e si sono diffuse con particolare enfasi a partire dagli anni
Novanta. Il risultato di questa dinamica è che oggi la presenza in Internet è
diventata un punto imprescindibile al quale poche imprese e poche
organizzazioni si negano. Anche la filiera culturale, dopo un periodo di
malcelata diffidenza si è lasciata conquistare, adottando con entusiasmo il
nuovo paradigma comunicativo.

Il mondo virtuale si è così progressivamente popolato di contenuti, progetti e
risorse che costituiscono delle miniere digitali ricche e variegate, che si
configurano “ _come una grande gnoseoteca mondiale, e la base di un planetario
museo globale_ " (Bertacchini 1997). Questa ricchezza si contrappone a un
utilizzo spesso affrettato e superficiale: “ _l’abilità della maggioranza dei
giovani di affrontare in modo efficace il panorama dell’informazione di oggi è
piuttosto limitata. Trovano sempre qualcosa quando cercano informazioni, ma
non sempre le cose migliori. Sottostimano grandemente l’esigenza di valutare
l’affidabilità dei siti web ed esprimono giudizi di credibilità che si basano
molto più sul design e sulla presentazione del sito che sui suoi contenuti_ ”
(Tonello 2012).

Una delle grandi difficoltà da mettere in relazione al ricco panorama di
risorse digitali è la loro fruizione. Si tratta infatti di un paesaggio
eterogeneo, composto da numerosi elementi spesso dispersi e difficili da
reperire, da consultare e da valutare. La convergenza dei flussi informativi è
appena agli inizi, un processo supportato prevalentemente dalla messa in
esercizio di portali basati sulle ricerche federate e sui _discovery tools_.

In queste pagine il SVPC presenta una mappatura introduttiva del paesaggio
dinamico costituito dai patrimoni culturali digitali relativi al contesto
ticinese.

