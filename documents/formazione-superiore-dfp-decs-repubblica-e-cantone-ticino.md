  * __La formazione professionale
    * Soluzioni transitorie
    * Formazione di base
    * Formazione superiore
    * Formazione continua
  * I tre luoghi di formazione
  * L'eccellenza a SwissSkills
  * Mobilità nella formazione
  * Scuole
  * Le scuole professionali
  * Le scuole specializzate superiori
  * Swiss Virtual Expo
  * Un padiglione per esplorare le professioni

#  Formazione professionale superiore

**La formazione professionale superiore ricopre il settore della formazione
professionale di livello terziario non universitario.**

Trasmette le qualifiche necessarie per esercitare un’attività professionale a
livello dirigenziale.Per accedervi occorre essere titolari di un attestato
federale di capacità (AFC) - o di un titolo di formazione equivalente - e
possedere un certo numero di anni di esperienza professionale.

La formazione professionale pone le proprie basi nell'esperienza
professionale. Le lezioni teoriche e la pratica professionale si integrano a
vicenda assicurando così il sistema duale della formazione professionale anche
al livello terziario. La formazione è orientata alle competenze e al mercato
del lavoro e punta su forme di apprendimento incentrate sull’applicazione
pratica, sulla rapida attuazione delle nuove conoscenze professionali e su un
elevato ritmo di innovazione.

##  Cicli di formazione

####  Esame di professione (EP)

L'esame di professione rappresenta la prima tappa di specializzazione dopo un
attestato federale di capacità (AFC).

Esso è proposto in diverse professioni e serve a dimostrare che si possiedono
conoscenze approfondite in un ambito specifico.

Coloro che superano gli esami conseguono un Attestato professionale federale
(APF) che permette di assumere impegnative funzioni specialistiche e
gestionali.

  * Lista delle professioni EP
  * Contributi per i corsi di preparazione agli esami federali

####  Esame professionale superiore (EPS)

Gli esami professionali superiori, meglio noti nel settore artigianale-
industriale come esami di maestria, hanno un duplice scopo: i professionisti
che lo conseguono diventano esperti nel loro campo professionale e hanno la
giusta preparazione per diventare imprenditori.

  * Lista delle professioni EPS
  * Contributi per i corsi di preparazione agli esami federali

####  Diploma di scuola specializzata superiore (SSS)

Le formazioni SSS sono concepite per professionisti che desiderano prepararsi
a svolgere funzioni specialistiche o gestionali di alta responsabilità.

I cicli di formazione, regolamentati sul piano nazionale, durano di regola da
due a quattro anni (a tempo pieno o paralleli all'attività professionale).

In Ticino le scuole specializzate superiori offrono cicli di formazione e
studi postdiploma nei settori: arti e arti applicate, economia, industria
alberghiera e ristorazione e turismo, lavoro sociale, sanità, tecnica.

  * Lista delle professioni SSS

