  * Richieste di sostegno
  * Scuole riconosciute
  * Rimborso cantonale ai comuni

#  Richieste di sostegno alle scuole di musica

Il Regolamento della Legge sul sostegno alla cultura del 16 dicembre 2014,
art. 25 riporta i criteri necessari per richiedere il riconoscimento quale
scuola di musica a beneficio dei contributi cantonali da parte del
Dipartimento dell'educazione, della cultura e dello sport.

Per le scuole già riconosciute, le richieste di sostegno vanno sottoposte ogni
anno, corredate dai documenti che attestano struttura e funzione della scuola,
sulla base dei criteri definiti dall'art. 25 e seguenti. Il calcolo si basa
sui contributi AVS versati nell'anno contabile precedente (anno di
riferimento) per il personale docente e normalizzato sulla percentuale di
allievi sussidiabili (fino a 20 anni compiuti).

##  Termine di inoltro

Il termine di inoltro della richiesta di sostegno è il **5 maggio 2023**.

##  Documenti richiesti

I documenti da produrre ogni anno sono i seguenti:

  * consuntivo finanziario dell'anno precedente (1. gennaio - 31 dicembre) compilato e firmato;
  * lettera di accompagnamento e di richiesta ufficiale su carta intestata e firmata;
  * copia elettronica del consuntivo finanziario;
  * bilancio patrimoniale dell'ente/istituto al 31 dicembre dell'anno precedente;
  * copia del conguaglio annuale AVS/AI per l'anno precedente;
  * elenco in ordine alfabetico degli allievi (status 31 dicembre) secondo il modello **allegato (e)** ;
  * elenco dei docenti attivi nell'anno precedente secondo il modello **allegato (f)** ;
  * elenco delle attività collettive secondo il modello **allegato (g)** ;
  * tabella del tariffario secondo il modello **allegato (i)** ;
  * descrittivo del percorso standard offerto agli allievi sull'anno scolastico;
  * tariffario completo per l'anno di riferimento.  

  * Smus consuntivo
  * Smus allegato (e) elenco allievi
  * Smus allegato (f) elenco docenti
  * Smus allegato (g) attività collettive
  * Smus allegato (i) tariffario

