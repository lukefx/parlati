Famiglia e figli __Adozione e affidamento | Supporto, aiuto e protezione  
Giovani __Supporto, aiuto e protezione  
Aiuto e protezione __Protezione di famiglie, minori e adulti | Adozione e
affidamento  

#  Affidamento famigliare

L’affidamento famigliare è una misura di protezione che consiste
nell’accoglienza di un minore, che per un periodo più o meno lungo non può
vivere con i suoi genitori, da parte di un’altra famiglia con o senza legami
di parentela. Si può realizzare su base volontaria o perché deciso da
un’autorità. I contatti con la famiglia di origine sono preservati tenendo
conto del benessere del minore.

### Come diventare famiglia affidataria?

  * La persona o la coppia interessata a diventare famiglia affidataria chiede una prima consulenza all’Associazione ticinese famiglie affidatarie (ATFA) e, se intende proseguire, si iscrive al corso in-formativo proposto da quest’ultima. Il certificato di frequenza dovrà essere allegato al dossier di candidatura.
  * Dopo il corso in-formativo, la persona o la coppia interessata può richiedere al Settore affidamenti famigliari e adozioni ACC/TI dell’UAP la documentazione relativa al dossier di candidatura che dovrà allestire. Se il dossier presentato è completo e risponde ai criteri formali, inizia il percorso di valutazione dell’idoneità all’affidamento condotto da un operatore sociale e da uno psicologo. Se l’esito è positivo, la persona o la coppia candidata è ritenuta idonea quale famiglia affidataria.
  * Dall’ottenimento dell’idoneità inizia la fase di attesa di un minore da accogliere, che può essere di durata variabile a dipendenza dei bisogni del territorio e della compatibilità della situazione del minore con le caratteristiche della famiglia affidataria.
  * Dal momento in cui la persona o la coppia è ritenuta idonea all’affidamento, è sottoposta a vigilanza come previsto dalla legislazione federale in materia.

### A chi richiedere la documentazione per preparare il dossier di
candidatura?

Al Settore affidamenti famigliari e adozioni dell’UAP.

### Come prepararsi all’affidamento ed essere sostenuti nella propria
genitorialità affidataria?

Le persone o coppie interessate all’affidamento sono tenute a partecipare a un
corso in-formativo offerto periodicamente dall’ATFA. ATFA organizza
regolarmente formazioni e supervisioni a sostegno dell'affidamento,
sensibilizza e informa la popolazione sulla realtà dell'affidamento famigliare
e reperisce nuove famiglie interessate all'accoglienza di minori.

Dal momento dell’ottenimento dell’idoneità all’affidamento, ogni genitore
affidatario è sostenuto individualmente dall’operatore sociale del Settore
affidamenti famigliari e adozioni incaricato della vigilanza.

### Basi legali

  * 210 Codice civile Svizzero (CSS) del 10 dicembre 1907
  * 211.221.31 Legge federale relativa alla Convenzione dell’AIA sull’adozione e a provvedimenti per la protezione del minore nelle adozioni internazionali (LF-CAA) del 22 giugno 2001
  * 211.222.338 Ordinanza sull’accoglimento di minori a scopo di affiliazione (OAMin) del 19 ottobre 1977
  * 211.221.36 Ordinanza sull’adozione (OAdoz) del 29 giugno 2011
  * 213.410 Regolamento concernente l’accoglienza di adottandi dell’8 ottobre 2013
  * 874.100 Legge sul sostegno alle attività delle famiglie e di protezione dei minorenni (Legge per le famiglie) del 15 settembre 2003
  * 874.110 Regolamento della Legge per le famiglie del 15 settembre 2003, del 20 dicembre 2005
  * 291 Legge federale sul diritto internazionale privato (LDIP) del 18 dicembre 1987
  * Raccomandazioni relative al compenso dei genitori affilianti ai sensi dell’art.294 CCS del 23 dicembre 2014

### Correlati

  * Compenso alle famiglie affidatarie e anticipo della retta ai Centri educativi per minorenni
  * Misure di protezione per minori e adulti
  * Supporto alla genitorialità, formazione e consulenza per genitori
  * Adozione

### Formulari

  * Rapporto sull’evoluzione dell’affidamento redatto dalla famiglia affidataria (da compilare entro il 31 gennaio di ogni anno per ogni minorenne accolto in affidamento famigliare)
  * Modulo per la richiesta del dossier di candidatura quale famiglia affidataria

### Link e approfondimenti

  * Associazione ticinese famiglie affidatarie (ATFA)
  * Procedura di affido

### A chi rivolgersi

**Settore affidamenti famigliari e adozioni (ACC / TI) - Affidamenti
famigliari**  
Vicolo Santa Marta 2  
6500 Bellinzona

tel. +41 91 814 54 40  
dss-uap.affidi.adozioni@ti.ch

  * Dove trovarci

