# Cessione targhe di controllo

Una targa viene ceduta da un detentore ad un altro.

## Richiesta

  * **00**

###  VERIFICA REQUISITI

 **Assicurazione responsabilità civile**  
Richiedere alla propria compagnia d'assicurazione l'attestato d'assicurazione
per la copertura RC del veicolo (valido 30 giorni dalla data di emissione).  
  
**In caso di targa trasferibile, sono necessari due attestati d'assicurazione
e le due licenze di circolazione**

  *  **01**

###  COMPILARE

Compilare il formulario inserendo tutti i dati richiesti.  
  
Formulario

  *  **02**

###  STAMPARE

Aprire il file in formato PDF e procedere alla stampa. La spedizione in
formato elettronico non è possibile.  
**Suggerimento:**  
Si consiglia di conservare una copia della richiesta sul proprio PC salvando
il formulario PDF.

  * **03**

###  FIRMARE

Il formulario cartaceo deve essere firmato.

  * **04**

###  ALLEGARE

Tutti i documenti indicati devono essere allegati.  

    * **Licenza di circolazione**
    *  **Per persone domiciliate in Ticino: documento di legittimazione;**
    *  **Per gli stranieri: permesso per stranieri rilasciato dall'Ufficio della migrazione del Canton Ticino**
    *  **Estratto del Registro di commercio se trattasi di persona giuridica (valido 30 giorni dalla data di emissione)**
    *  **Certificato di residenza rilasciato dal Comune di Campione d'Italia per stranieri residenti a Campione d'Italia**
    *  **Certificato ereditario, se la targa è intestata a una persona defunta (vedi dettagli a fondo pagina)**
 **Se la domanda è presentata da un intermediario:**

    *  **Formulario di delega del Servizio Immatricolazioni**
Formulario delega

  *  **05**

###  SPEDIRE

Puoi velocizzare le pratiche compilando i formulari e inviandoli tramite posta
senza recarti presso la Sezione della circolazione.

  * **06**

###  RICEVERE

A stretto giro di posta la pratica

  * **07**

###  PAGARE

Dopo l’inoltro della richiesta sarà inviata al richiedente la fattura
comprendente a seconda dei casi:

    * Licenza di circolazione Fr. 50.--.
    * Cessione targhe:  
Fr. 50.-- all'interno della famiglia (coniugi, partner registrati, fratelli,
discendenti in linea diretta).  
Fr. 120.-- nei casi non elencati sopra.

## Informazioni

####  Cessione targhe

Nel caso in cui venga richiesta la cessione di una targa intestata ad un
detentore defunto, nell'apposito formulario dovranno comparire, in qualità di
cedenti, le firme autografe di tutti gli eredi (legali o testamentari)
figuranti nel certificato ereditario o nel certificato di famiglia specifico
per la successione e una fotocopia fronte retro di buona qualità di un
documento di legittimazione ad essi intestato (passaporto o carta di
identità).

Qualora venga richiesta la cessione di una targa intestata a una persona
giuridica (ditta), al formulario - recante il timbro della ditta - dovrà
essere allegata una copia dell'estratto del Registro di commercio (valido 30
giorni dalla data di emissione) dalla quale emerga che il cedente è
autorizzato ad agire a nome della ditta detentrice e una fotocopia fronte
retro di buona qualità di un documento di legittimazione ad essi intestato
(passaporto o carta di identità).

Nel caso in cui la persona giuridica in questione non possieda alcun timbro,
dovrà in sua sostituzione essere compilato l'apposito modulo. Lo stesso dovrà
essere allegato al formulario cessione targhe.

Nel caso di cessione di targhe di una ditta dichiarata fallita, la sola
Amministrazione del fallimento è autorizzata a figurare quale cedente.

Qualora il cedente sia minorenne o interdetto (in particolare nel caso di
comunioni ereditarie), egli dovrà essere obbligatoriamente rappresentato dal
suo rappresentante legale ordinario (detentore dell'autorità parentale o
tutore). Il tutore dovrà legittimarsi tramite copia della decisione cresciuta
in giudicato emanata dall'autorità di nomina.

## Link utili

  * Elenco targhe
  * Asta targhe
  * Cessione targhe
  * Deposito targhe
  * Proroga deposito targhe
  * Ristampa targhe
  * Blocco comunicazione dati personali
  * Annullare una targa trasferibile
  * Sequestro targhe
  * Targhe d'esportazione 
  * Targhe temporanee (di polizia) 
  * Targhe provvisorie (turisti) 
  * Targa rossa 
  * Veicoli e rispettive targhe

