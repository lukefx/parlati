Disabilità __Mantenimento, assistenza e cura a domicilio  
Anziani __Mantenimento, assistenza e cura a domicilio  
Mantenimento, assistenza e cura a domicilio __Persone anziane | Persone con
disabilità  
Familiari curanti __Prestazioni e servizi per persone che necessitano di
assistenza  

#  Assistenza, cura e sorveglianza a domicilio

L'assistenza, la cura e la sorveglianza a domicilio comprendono prestazioni
temporanee o durature, preventive o riabilitative, eseguite presso
l'abitazione dell'utente e finalizzate al mantenimento a domicilio e allo
sgravio di chi se ne occupa.

  * Servizi di assistenza e cura a domicilio (SACD)
  * Infermieri indipendenti
  * Collaboratori familiari (badanti)
  * Assistenza e sorveglianza puntuali

##  Collaboratori familiari (badanti)

### Chi sono i collaboratori familiari?

Il collaboratore familiare (badante) offre prestazioni che si inseriscono nel
mantenimento a domicilio a complemento dei servizi professionali, sostenendo
oppure sostituendo la rete informale attraverso attività di assistenza e
sorveglianza, economia domestica, sostegno e compagnia. La presenza costante
di una persona a casa dell’utente garantisce sicurezza e sorveglianza.

### Quali prestazioni offrono?

Offrono le seguenti prestazioni:

  * presenza diurna o convivente a tempo pieno;
  * presenza a tempo parziale (numero di ore concordato in base alle esigenze dell’utente);
  * presenza durante la fascia notturna per sorveglianza.

### A chi sono destinate le prestazioni?

Sono destinate alle persone bisognose di assistenza costante o puntuale. La
persona non più autonoma viene assista nelle attività quotidiane quali
alzarsi, coricarsi, (s)vestirsi, ecc.

### Come avviene l’accesso?

  * È possibile stipulare direttamente un contratto di lavoro: in questo caso ci si può rivolgere alle agenzie di collocamento oppure al collaboratore familiare (annunci, passaparola, ecc.). 
  * Alcuni enti assumono personale e lo mandano al domicilio dell'utente, fatturando la sua prestazione (prestito di personale).

### Quali sono i costi a carico dell'utente?

Le tariffe variano a seconda dell’ente e del tipo di impiego, che può essere
diurno, notturno o convivente.

Per maggiori informazioni sui costi e sulle modalità di copertura degli stessi
si consiglia di fare riferimento agli enti che offrono la prestazione oppure a
un servizio di consulenza e orientamento.

### Servizio “Antenna Badanti”: di cosa si tratta?

Il Dipartimento della sanità e della socialità (DSS) ha istituito presso ogni
sede dei Servizi di assistenza e cura a domicilio (SACD) d’interesse pubblico
il servizio “Antenna Badanti”. Lo scopo principale è quello di offrire
consulenza e supervisione alle persone e alle famiglie presso le quali è
collocato un collaboratore familiare, al fine di contribuire a un mantenimento
a domicilio di qualità.

 **L’Antenna Badanti:**

  * offre supporto all’utente e al collaboratore;
  * fornisce informazioni sugli enti e sulle modalità di collocamento;
  * informa e valuta sulle possibilità di ottenere sostegni finanziari;
  * offre un sostegno per chiarire i compiti del collaboratore familiare, dell’aiuto domiciliare e della famiglia (chi fa cosa);
  * propone dei progetti formativi in favore dei collaboratori familiari;
  * supervisiona l’attività del collaboratore familiare;
  * funge da sostegno per chiarire eventuali incomprensioni nel quadro dei rapporti tra datore di lavoro (utente) e dipendente (collaboratore familiare);
  * è aperta a tutti: utenti dei SACD, utenti di servizi privati, collaboratori assunti privatamente e collaboratori assunti tramite agenzie di collocamento.

Il servizio non colloca personale.

### Quanto costa la consulenza dell'Antenna?

È un servizio gratuito, finanziato dal Cantone e dai Comuni.

### Basi legali

  * 872.100 Legge sull’assistenza e cura a domicilio (LACD) del 30 novembre 2010
  * 872.110 Regolamento d'applicazione della Legge sull'assistenza e cura a domicilio del 22 agosto 2012

__Precedente  
Infermieri indipendenti

 __Prossimo  
Assistenza e sorveglianza puntuali

### Correlati

  * Consulenza e orientamento per persone anziane e le loro famiglie
  * Consulenza e orientamento per persone con disabilità e le loro famiglie
  * Contributo di sostegno per il mantenimento a domicilio
  * Contributo destinato all'organizzazione di soluzioni individuali d'abitazione
  * Servizio di pasti a domicilio
  * Servizi di trasporto
  * Servizio di telesoccorso
  * Servizio di podologia
  * Volontariato
  * Servizi di cure palliative a domicilio
  * Sostegno ai familiari curanti
  * Congedi per familiari curanti

### Link e approfondimenti

  * Opuscolo servizio "Antenna Badanti"
  * Associazione Opera Prima

### A chi rivolgersi

**Ufficio degli anziani e delle cure a domicilio**  
Vicolo Santa Marta 2  
6501 Bellinzona

tel. +41 91 814 54 71  
dss-uacd@ti.ch

  * Dove trovarci

### Consulenza e collocamento badanti in Ticino

I Servizi di assistenza e cura a domicilio offrono il servizio "Antenna
badanti", che fornisce consulenza ma non colloca personale. Per la ricerca di
personale rivolgersi all'Associazione Opera Prima oppure a un servizio
privato.

  * Contatti

