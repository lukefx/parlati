  * LAFE
  * Autorità prima istanza
  * Autorità legittimata

#  LAFE

La legge federale limita l'acquisto di fondi in Svizzera da parte di persone
all'estero (art. 1 LAFE). Per l'acquisto di un fondo che sottostà all'obbligo
dell'autorizzazione è necessaria l'autorizzazione dell'autorità cantonale
competente (art. 2 cpv. 1 LAFE). L'esecuzione della LAFE è quindi in primo
luogo di competenza del Cantone in cui si trova il fondo. L'autorità designata
dal Cantone (art. 15 cpv. 1 lett. a LAFE) decide sulla questione dell'obbligo
dell'autorizzazione di un negozio giuridico e sul rilascio
dell'autorizzazione. L'autorizzazione può essere rilasciata solo per i motivi
previsti dalla LAFE ed eventualmente dalla legge cantonale (art. 3, 8 e 9
LAFE).

In linea di principio, per l'obbligo dell'autorizzazione ed il rilascio di
quest'ultima non è rilevante il fatto che il fondo sia già di proprietà di uno
straniero, come non è decisivo il genere di negozio giuridico alla base
dell'acquisto (compravendita, scambio, donazione, eredità, legato, assunzione
di un patrimonio o di un’azienda, fusione, scissione, trasformazione o
trasferimento di patrimonio di società). Inoltre, occorre rilevare che il
fatto di possedere un fondo in Svizzera non dà al proprietario il diritto di
ottenere un permesso di soggiorno.

### Autorità distrettuale di prima istanza

L’autorità di prima istanza competente a decidere a norma dell’art. 15 cpv. 1
lett. a) LAFE è, per ogni distretto, una commissione composta dell’Ufficiale
dei registri, presidente, di due membri e di due supplenti, tutti nominati dal
Consiglio di Stato.

La giurisdizione della commissione corrisponde a quella dell’ufficio del
registro fondiario.

###  Autorità I.istanza LAFE

  * Composizione

###  Autorità legittimata a ricorrere

  * Composizione

###  Formulari

  * Formulari LAFE

