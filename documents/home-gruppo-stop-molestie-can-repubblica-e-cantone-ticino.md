#  Gruppo stop molestie: uno spazio per l’ascolto

Nella sua veste di datore di lavoro l’Amministrazione cantonale promuove
relazioni professionali all’insegna del rispetto reciproco. In particolare le
molestie psicologiche, sessuali, così come ogni forma di discriminazione, sono
vietate e non sono tollerate. Creare un ambiente di lavoro sano e rispettoso è
dovere e responsabilità del datore di lavoro e di ogni collaboratore e
collaboratrice. Ognuno/a è chiamato/a a dare il proprio contributo in tale
direzione. Il Gruppo stop molestie è a disposizione per un ascolto e un
confronto qualora un/a dipendente stesse vivendo una condizione di disagio sul
posto di lavoro.

Numero di telefono gratuito 0800 145 145

##  Presentazione

**Chi siamo?**  
Il Gruppo stop molestie, creato per volontà del Consiglio di Stato, è composto
da cinque membri/e, interni all’Amministrazione Cantonale formati/e sui temi
inerenti la protezione della personalità sul posto di lavoro e la gestione dei
conflitti.

 **A chi ci rivolgiamo?**  
Siamo a disposizione di tutti i/le dipendenti dell’Amministrazione Cantonale
(impiegati/e, docenti, Magistrature permanenti comprese le cariche elettive e
personale ausiliario). Maggiori dettagli

##  Contatti

**Numero gratuito  
tel. 0800 145 145**

lunedì - venerdì  
08.30 - 12.00 / 13.30 - 16.30

gruppostopmolestie@ti.ch  
www.ti.ch/molestie

