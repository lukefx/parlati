COMUNICATI

AGENDA

COMUNICATI POLIZIA E MINISTERO

STREAMING

INFORMAZIONI

Dipartimento dell'educazione, della cultura e dello sport  

__Comunicato stampa

Dipartimento dell'educazione, della cultura e dello sport  

09 giugno 2023

__

__Comunicato stampa

Dipartimento dell'educazione, della cultura e dello sport  

09 giugno 2023

# «Specialista della migrazione con Attestato professionale federale» e
«Gestore della qualità con Diploma cantonale»

Il Dipartimento dell’educazione, della cultura e dello sport (DECS) -
attraverso la Divisione della formazione professionale - ha il piacere di
comunicare che sul sito web dell’Istituto della formazione continua sono stati
pubblicati gli opuscoli relativi ai Corsi di preparazione all’esame
professionale federale di Specialista della migrazione e al Diploma cantonale
di Gestore della qualità. L’erogazione della formazione sarà svolta
dall’Istituto della formazione continua del DECS, in collaborazione con
specialisti del settore.

  

**Specialista della migrazione**(www.ti.ch/ifc)  
Un importante tassello a sostegno delle organizzazioni pubbliche e private e
dei servizi cantonali attivi nell’ambito dell’accoglienza, del sostegno,
dell’accompagnamento e dell’integrazione di persone migranti e persone con un
passato migratorio.

I partecipanti acquisiscono, sviluppano e rafforzano le competenze di base
necessarie a consigliare, accompagnare e assistere persone con un passato
migratorio nell’organizzare la propria vita quotidiana dal momento del loro
arrivo in Svizzera alla partecipazione sociale. Gli specialisti della
migrazione lavorano nel settore dell’asilo, della migrazione e
dell’integrazione presso istituzioni del settore sociale, sanitario, formativo
e presso la pubblica amministrazione. _Incontro informativo: martedì 20 giugno
2023 alle ore 18.00 presso l’IFC di Camorino_ ****

**Gestore della qualità**(www.ti.ch/ifc)  
Per migliorare la competitività delle aziende cantonali, pubbliche e private,
in particolare le piccole-medie imprese. Le esigenze attuali del mercato, dal
punto di vista organizzativo, stimolano sempre di più le imprese a dotarsi di
un sistema di gestione dei processi aziendali con il fine di ottenere e
realizzare gradualmente un livello di qualità totale in termine di efficienza
ed efficacia. Il percorso formativo permette ai partecipanti di acquisire le
prime competenze di base necessarie per partecipare attivamente allo sviluppo,
all’aggiornamento e al mantenimento di un sistema di gestione per la qualità
di piccole e medie organizzazioni, così da contribuire a migliorare la
competitività delle aziende cantonali, pubbliche e private. __

_Incontro informativo: mercoledì 21 giugno 2023 alle ore 18.00 presso l’IFC di
Camorino_ ****  
Termini d’iscrizione: 31 luglio 2023.

I programmi dettagliati possono essere consultati e scaricati dal sito
Internet dell’Istituto della formazione continua e le iscrizioni si effettuano
compilando online il relativo modulo, all’indirizzo www.ti.ch/ifc.

  
  

**Contatto per i media:**

**_Michele Cavalli, responsabile corso_** _,_ decs-ifc@edu.ti.ch, tel. 091 /
814 16 66

