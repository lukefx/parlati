Famiglia e figli __Aiuti economici  
Sostegno sociale __Prestazioni finanziarie di sostegno sociale  

#  Prestazioni assistenziali

Le prestazioni assistenziali sono erogate a coloro che stanno per cadere o
sono caduti nel bisogno. La prestazione ordinaria serve a coprire il
fabbisogno, le spese per l'alloggio e le spese di base per la salute. Le
prestazioni circostanziali (speciali) sono invece versate per far fronte a
bisogni specifici (ad es. trasloco, cure dentarie, ecc).

  * Diritto, richiesta e rinnovo della prestazione assistenziale ordinaria
  * Calcolo e funzionamento della prestazione assistenziale ordinaria
  * Prestazioni assistenziali circostanziali (speciali)
  * Diritti e doveri dei beneficiari di prestazioni assistenziali

##  Diritti e doveri dei beneficiari di prestazioni assistenziali

### Quali sono i principali diritti delle persone a beneficio di prestazioni
assistenziali?

  *  **Diritto al sostegno finanziario e all’inserimento socio-professionale:** i beneficiari hanno diritto di ricevere, da parte dei servizi del sostegno sociale, sia un sostegno finanziario adeguato che permetta loro di porre fine alla situazione di bisogno o di migliorarla, sia un aiuto orientato all'inserimento socio-professionale.
  *  **Diritto a una decisione motivata e diritto al reclamo:** i beneficiari hanno il diritto sia di essere informati sulle motivazioni che hanno portato a un’accettazione parziale di una domanda o a un rifiuto, sia di accedere ai documenti che li riguardano e intervenire nell’analisi della propria situazione. Possono ugualmente fare appello a un’istanza di ricorso e far valere il proprio diritto di reclamo, qualora non reputino corretta una decisione.

### Quali sono i principali doveri delle persone a beneficio di prestazioni
assistenziali?

  *  **Dovere di informazione e segnalazione:** le persone che richiedono prestazioni di sostegno sociale sono tenute a collaborare alla valutazione della loro situazione, fornendo informazioni veritiere relative al proprio reddito, al proprio patrimonio e alla propria situazione familiare. I beneficiari sono ugualmente tenuti a segnalare tempestivamente e spontaneamente ogni cambiamento della loro situazione finanziaria o personale.
  *  **Dovere di partecipare alle misure di inserimento al fine di migliorare la propria situazione:** i beneficiari sono tenuti a partecipare a una o più misure nel quadro di un percorso di inserimento socio-professionale, se queste ultime appaiono appropriate e ragionevolmente esigibili nel caso concreto. In questo modo, contribuiscono a contenere il più possibile il bisogno di sostegno e a (ri)acquisire la loro autonomia finanziaria e la loro indipendenza professionale. Un lavoro è ritenuto ragionevolmente esigibile se è adeguato all’età, allo stato di salute e alla situazione personale della persona bisognosa.

### Basi legali

  * 851.1 Legge federale sulla competenza ad assistere le persone nel bisogno (LAS) del 24 giugno 1977
  * 871.100 Legge sull'assistenza sociale dell'8 marzo 1971
  * 871.110 Regolamento sull'assistenza sociale del 18 febbraio 2003
  * 195.1 Legge federale concernente persone e istituzioni all’estero (Legge sugli Svizzeri all’estero, LSEst) del 26 settembre 2014
  * 195.11 Ordinanza concernente persone e istituzioni svizzere all’estero (Ordinanza sugli Svizzeri all’estero, OSEst) del 7 ottobre 2015
  * Direttive riguardanti gli importi delle prestazioni assistenziali per il 2023 del 21 dicembre 2022

__Precedente  
Prestazioni assistenziali circostanziali (speciali)

### Correlati

  * Prestazioni assistenziali per persone provenienti dall'ambito dell'asilo
  * Inserimento e integrazione dei beneficiari di prestazioni assistenziali

### Novità e informazioni periodiche

  * Aggiornamento 2023: Sostegno sociale in Ticino - Opuscolo informativo per i beneficiari di sostegno sociale

### Link e approfondimenti

  * Linee guida della Conferenza svizzera dell’azione sociale (CSIAS)
  * Prestazione transitoria per disoccupati anziani
  * Un vantaggio per chi lavora o aumenta il grado di occupazione

### A chi rivolgersi

**Servizio prestazioni - USSI**  
Viale Officina 6  
6501 Bellinzona

tel. +41 91 814 70 51  
fax +41 91 814 47 43  
dss-ussi@ti.ch

  * Dove trovarci

**Gli sportelli** sono aperti dal lunedì al venerdì, dalle 14.00 alle 16.00.

 **I centralini** sono attivi dal lunedì al venerdì, dalle 09.00 alle 11.45 e
dalle 13.30 alle 16.00.

