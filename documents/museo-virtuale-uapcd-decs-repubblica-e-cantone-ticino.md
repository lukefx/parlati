  * Sistema per la valorizzazione del patrimonio culturale
  * Comitato scientifico
  * Progetti e ricerche
  *  __Biblioteca digitale
  *  __Museo virtuale
    * Esperienze significative
    * Concetto
  *  __Patrimoni digitali ticinesi
  * Piattaforma catalografica
  *  __Raccomandazioni
  *  __Sàmara
  * Patrimonio audiovisivo

#  Museo virtuale Ticino

## Uno strumento di valorizzazione del territorio del Cantone Ticino

Con l’avvento e lo sviluppo di Internet si è spesso accennato alla possibilità
di realizzare dei musei virtuali. Nel panorama culturale questo genere di
iniziativa si è rivelato un fenomeno marginale e dai risultati poco
soddisfacenti. Il progressivo consolidarsi delle banche dati aggregate pone
nuove basi e mette a disposizione strumenti che potrebbero sostenere progetti
con esiti più fortunati.

Attualmente, le collezioni degli istituti della memoria della Svizzera
italiana sono presenti in modo frammentato su Internet. Con l’attivazione del
portale sàmara, dedicato alla **diffusione** dei patrimoni culturali, questa
lacuna è stata colmata. Il Sistema per la valorizzazione del patrimonio
culturale (SVPC) ha inoltre lanciato il progetto di piattaforma catalografica,
che permetterà di realizzare uno strumento di **gestione** coerente dei
patrimoni. Il concetto di museo virtuale rappresenta un terzo asse
d'intervento, quello della **valorizzazione** del patrimonio culturale e della
mediazione ad esso associato.

Il principio è stato esplicitato nel Rendiconto del Consiglio di Stato del
2014: “ _Raccogliendo un’esigenza proveniente dagli istituti culturali, la
Direzione del DECS ha creato un gruppo di lavoro per la valorizzazione del
patrimonio culturale digitale del nostro Cantone. A seguito di ciò è stato poi
costituito uno specifico servizio con lo scopo anche di rendere accessibili in
rete tutte le banche dati esistenti, il primo passo verso la creazione di un
vero e proprio museo virtuale del Canton Ticino. Nel 2014 in questa direzione
è iniziata l’implementazione del progetto Samara_ ”.

 **Musei virtuali nella Svizzera italiana**

  * Lanostrastoria.ch
  * Museodellamemoria.ch

