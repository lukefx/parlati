COMUNICATI

AGENDA

COMUNICATI POLIZIA E MINISTERO

STREAMING

INFORMAZIONI

Dipartimento delle istituzioni  

__Comunicato stampa

Dipartimento delle istituzioni  

21 aprile 2023

__

__Comunicato stampa

Dipartimento delle istituzioni  

21 aprile 2023

# Al via un progetto pilota a Tresa e Losone sulla qualità di vita sostenibile
per stimolare la partecipazione dei cittadini e delle aziende locali

Ha preso formalmente avvio il progetto pilota del Dipartimento delle
istituzioni che mira a stimolare la partecipazione attiva dei cittadini e
delle aziende presenti sul territorio alla vita politica dei Comuni di Tresa e
di Losone. Con il progetto si intende creare un “Bilancio della qualità di
vita residenziale” e della sua sostenibilità che possa essere poi replicato in
tutte le realtà comunali. L’iniziativa gode del riconoscimento e del parziale
sostegno finanziario dell’Ufficio federale dello sviluppo territoriale,
attraverso il programma di incentivazione per lo sviluppo sostenibile.

  

Da qualche anno la Sezione degli enti locali sta portando avanti una
riflessione sul ruolo del Comune nel Ticino in questo inizio di XXI secolo.  
Uno degli obiettivi della nuova legislatura sarà quello di concretizzare
queste valutazioni nella revisione del quadro normativo che regola il
funzionamento del Comune ticinese. In quest’ottica sono stati avviati una
serie di progetti innovativi, tra cui si rammentano _il Comune socialmente
responsabile_ e _il Buon Governo locale._

Inoltre, nell’ambito degli incontri istituzionali, degli eventi e della
formazione promossi tra gli enti locali sono emerse una serie di esigenze e di
nuovi bisogni ai quali si intende dare seguito, completando l’offerta di
iniziative con un nuovo progetto pilota.

Si tratta del _Bilancio partecipato della qualità di vita residenziale,_ il
cui obiettivo è quello di tracciare un bilancio della qualità della vita delle
persone fisiche e giuridiche residenti in due realtà comunali – Tresa e Losone
– e della relativa sostenibilità. Per farlo la cittadinanza e le aziende del
territorio verranno coinvolte attivamente e insieme alle autorità
contribuiranno a individuare le aree di intervento per l’attuazione di
politiche locali, volte allo sviluppo sostenibile della qualità di vita
residenziale. Questo processo consentirà ai partecipanti di riconoscere
l’importanza di essere parte integrante di una comunità, andando nel contempo
a rafforzare la propria responsabilità individuale.

Gli elementi innovativi di questa proposta sono, da un lato, il collegamento
quanto più naturale possibile del linguaggio politico con quello della
sostenibilità e, dall’altro, l’innesco di un processo di cambiamento culturale
che coinvolga un numero significativo di domiciliati.

La Sezione degli enti locali insieme alla Scuola universitaria professionale
della Svizzera italiana, alla ditta di consulenza Consultati SA e ai Municipi
di Tresa e di Losone svilupperà il progetto pilota nel corso di un intero
anno. Un’occasione di prestigio per il Canton Ticino che è sostenuto
finanziariamente dall’Ufficio federale dello sviluppo territoriale, attraverso
il programma di incentivazione per lo sviluppo sostenibile.

Al termine del progetto verrà inoltre realizzato uno specifico manuale, che
sarà messo a disposizione di tutti i Comuni, in modo da permettere loro di
intraprendere lo stesso tipo di esperienza. **** ****

