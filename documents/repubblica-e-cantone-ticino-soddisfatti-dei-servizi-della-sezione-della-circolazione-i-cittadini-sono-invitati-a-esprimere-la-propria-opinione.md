COMUNICATI

AGENDA

COMUNICATI POLIZIA E MINISTERO

STREAMING

INFORMAZIONI

Dipartimento delle istituzioni  

__Comunicato stampa

Dipartimento delle istituzioni  

31 marzo 2022

__

__Comunicato stampa

Dipartimento delle istituzioni  

31 marzo 2022

# Soddisfatti dei servizi della Sezione della circolazione? I cittadini sono
invitati a esprimere la propria opinione

Il Dipartimento delle istituzioni informa che a partire da oggi, 31 marzo
2022, presso la Sezione della circolazione è possibile esprimere il proprio
parere in merito al servizio ricevuto, utilizzando strumenti di rilevamento
della soddisfazione previsti dal progetto “Servizio eccellente”.

  

“Servizio eccellente” è un progetto che nasce con la volontà di rafforzare e
di migliorare l’interazione tra il cittadino e le istituzioni, andando ad
agire sul modo in cui il servizio viene offerto. Per fare ciò è quindi
necessario avere un riscontro in tempo reale sulla situazione attuale, così da
monitorarne la progressione.

Questi strumenti di rilevamento permettono al cittadino di segnalare il
proprio indice di gradimento attraverso una procedura semplice e intuitiva che
consiste nel scegliere tra tre icone: una sorridente, l’altra indifferente e
l’ultima delusa. Oltre a questo, il cittadino ha la possibilità di fornire
delle informazioni supplementari rispetto alla propria scelta, scansionando un
codice QR che porta a un breve sondaggio: si tratta di uno strumento prezioso
per il Dipartimento, perché consente di approfondire l’esperienza del
cittadino.

Vista la delicata situazione sanitaria degli ultimi due anni, il Dipartimento
delle istituzioni ha deciso di adottare strumenti che offrono la possibilità
di esprimere la propria opinione senza dover necessariamente premere il
pulsante: è infatti sufficiente mantenere il dito davanti all’icona scelta e
aspettare che la luce corrispondente lampeggi. L’auspicio è che molti utenti
facciano buon uso di questo rilevamento del grado di soddisfazione.

_Allegati: Alcune immagini degli strumenti presenti presso la Sezione della
circolazione._

Immagine 1

__Scarica

Immagine 2

__Scarica

