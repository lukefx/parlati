  * Osservatorio culturale del Cantone Ticino
  * Comitato scientifico
  * Osservatori culturali nel mondo
  * Progetti e ricerche
  *  __Agenda culturale
  * Banca dati operatori culturali
  *  __Guida letteraria
  *  __Statistiche culturali

#  Osservatorio culturale del Cantone Ticino

**L’Osservatorio culturale del Cantone Ticino costituisce un sistema
informativo aperto e collaborativo, che studia, monitora e promuove il settore
culturale, fornendo gli stimoli per concretizzare una politica culturale
coerente e attuale. Questo polo multifunzionale favorisce la fruizione, la
diffusione e la valorizzazione dei patrimoni culturali ticinesi, materiali e
immateriali, come pure della lingua e della cultura italiana in Svizzera.**  

Dal 2006, anno della sua creazione, l’Osservatorio ha vissuto diverse fasi di
sviluppo. Inizialmente è stata creata l’Agenda culturale, uno strumento
concepito prevalentemente per monitorare e raccogliere dati sul panorama del
settore: “ _Nel 2006 è stato lanciato il progetto di un Osservatorio culturale
con un duplice intento: d’un canto monitorare le attività culturali proposte
sul territorio cantonale e dall’altro rilanciare la riflessione sullo sviluppo
e la gestione delle politiche culturali sul territorio cantonale_ ”
(Consuntivo 2006, Divisione della cultura e degli studi universitari).  

Fino al 2010 le attività sono state in gran parte legate allo sviluppo del
portale informativo. In quell’anno l’Osservatorio ha organizzato il convegno
_Misura la cultura_ , un’iniziativa volta a stimolare la riflessione
scientifica sul rapporto tra cultura e statistica. Si sono successivamente
poste le basi scientifiche grazie alla creazione di un Comitato scientifico di
riferimento e all’accordo di collaborazione con l’Ufficio di statistica
(Ustat).  

L’avvicinamento con il Sistema per la valorizzazione del patrimonio culturale
(SVPC) in corso dalla fine del 2017 ha permesso di estendere e consolidare il
perimetro di studio dell’Osservatorio, integrando anche attività legate al
tema del patrimonio e della promozione del fenomeno culturale sui canali
digitali.

L'Osservatorio cura una pagina Facebook in cui si comunicano le principali
novità del settore.

Il programma è finanziato con l'Aiuto federale per la lingua e la cultura
italiana.

###  Missione

La missione fondamentale dell’OC è contribuire alla migliore conoscenza del
settore culturale ticinese coinvolgendo le varie categorie d’utenza: da un
lato raccogliendo e analizzando dati, dall’altro stimolando le relazioni e la
messa in rete dei vari portatori d’interesse coinvolti. Supporta
l’ottimizzazione delle risorse e delle politiche culturali tenendo presente i
cambiamenti interni ed esterni al sistema.

  * Infocard

