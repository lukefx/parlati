COMUNICATI

AGENDA

COMUNICATI POLIZIA E MINISTERO

STREAMING

INFORMAZIONI

Dipartimento delle istituzioni  

__Comunicato stampa

Dipartimento delle istituzioni  

07 marzo 2023

__

__Comunicato stampa

Dipartimento delle istituzioni  

07 marzo 2023

# Sezione della circolazione: rinnovata la sede di Noranco per gli esami di
guida

Dal 27 febbraio 2023 una nuova sede a Noranco accoglie i candidati agli esami
di guida. Sostituisce la vecchia struttura ormai in uno stato fatiscente e non
più in grado di rispondere alle esigenze della Sezione della circolazione e
della numerosa utenza. Una giornata di “porte aperte” è stata organizzata
oggi, con l’invito a tutti i maestri conducenti attivi in Ticino.

  

La nuova sede voluta dal Dipartimento delle istituzioni, costata circa mezzo
milione di franchi, è divisa su due piani: al pian terreno una zona d’attesa,
due uffici di cui uno con funzione locale pausa con una piccola cucina,
servizi igienici, compreso un bagno per disabili e una doccia; al piano
superiore vi è un’ampia sala teoria che può ospitare sessioni d’esami teorici
per 18 allievi o riunioni, munita inoltre di una lavagna interattiva
multifunzione. La superfice totale è di circa 110m2.  
A Noranco ogni anno si svolgono circa 4'000 esami pratici per allieve e
allievi conducenti. Già nel 2019 erano iniziativi i lavori di progettazione
con l’intervento della Sezione logistica cantonale del DFE. Purtroppo la
pandemia e le conseguenti mutate priorità hanno rallentato i lavori, che però
sono stati ripresi nel corso del 2022, con la messa in funzione della nuova
sede nel corso dell’ultima settimana di febbraio di quest’anno. Oggi la sede
di Noranco, presentata nel corso di una giornata di porte aperte a tutti i
maestri conducenti ticinesi, può assolvere al meglio la sua funzione,
permettendo a migliaia di giovani di effettuare l’esame pratico per
l’ottenimento della licenza di circolazione anche nel Sottoceneri. __

_Le immagini sono liberamente utilizzabili._

Immagine 1

__Scarica

Immagine 2

__Scarica

