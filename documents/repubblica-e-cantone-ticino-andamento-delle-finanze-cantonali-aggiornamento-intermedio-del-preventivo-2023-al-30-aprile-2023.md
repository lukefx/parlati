COMUNICATI

AGENDA

COMUNICATI POLIZIA E MINISTERO

STREAMING

INFORMAZIONI

Consiglio di Stato  

__Comunicato stampa

Consiglio di Stato  

14 giugno 2023

__

__Comunicato stampa

Consiglio di Stato  

14 giugno 2023

# Andamento delle finanze cantonali – Aggiornamento intermedio del preventivo
2023 al 30 aprile 2023

In base al rendiconto intermedio a fine aprile 2023, il Consiglio di Stato ha
preso conoscenza dell’andamento delle finanze cantonali. L’aggiornamento delle
principali voci di spesa e ricavi determina un disavanzo stimato di -224.4
milioni di franchi.

  

L’aggiornamento del disavanzo d’esercizio è determinato da un lato da maggiori
spese per 56.2 milioni di franchi e dall’altro da minori ricavi per
complessivi 88.7 milioni di franchi. Per i dettagli concernenti i principali
scostamenti rimandiamo al rapporto allegato che riporta il confronto dei dati
con il preventivo.

Sul fronte dei ricavi la Banca nazionale svizzera, a seguito dei risultati
negativi conseguiti nel 2022, non ha effettuato versamenti a Confederazione e
Cantoni. A preventivo 2023 era stato considerato un versamento di 137 milioni
di franchi.

Si riducono anche i ricavi da imposte, soprattutto a seguito dell’introduzione
del nuovo metodo di calcolo delle imposte di circolazione che ha comportato
una riduzione di 16 milioni di franchi rispetto al preventivo, in parte
compensato dal mancato contributo all’abbonamento Arcobaleno (4 milioni di
franchi) previsto nell’ambito del controprogetto sull’iniziativa relativa alle
imposte di circolazione. D’altro canto si rileva un incremento di 6.3 milioni
dei gettiti fiscali.

Sul fronte delle spese segnaliamo un maggior costo sul fronte dell’asilo pari
a 20.6 milioni di franchi per le misure collettive a favore degli asilanti. A
fronte di questa maggior spesa è valutata un’entrata federale di 16 milioni di
franchi, che porta l’onere netto a 4.6 milioni.

Si segnalano poi aumenti di complessivi 16.9 milioni per prestazioni per
persone con statuto S (rifugiati ucraini; queste prestazioni sono coperte
quasi totalmente da un contributo federale), di 14 milioni per la
partecipazione al premio assicurazione malattia, di 8 milioni di franchi della
spesa per il personale docente, in particolare nel settore della scuola media
e della pedagogia speciale e di 6 milioni di interessi passivi sui debiti a
corto termine a seguito di recenti e importanti aumenti dei tassi di
interesse. Si segnalano inoltre una serie di misure volte a contenere il
disavanzo: tra di queste lo scioglimento per 14.6 milioni dell’accantonamento
COVID per mancati introiti relativi all’EOC, lo scioglimento per 5 milioni
dell’accantonamento per il risanamento di siti contaminati, lo scioglimento
del 50% del fondo di capitalizzazione delle UAA per complessivi 4.5 milioni,
il versamento straordinario di Banca Stato e dell’Azienda cantonale dei
rifiuti per 3 milioni ciascuno, come pure la sostituzione solo parziale (in
ragione dell’80%) dei posti che si sono resi vacanti durante l’anno. Vi sono
poi una serie di misure di contenimento della spesa per importi minori.

I dati presentati con questo preconsuntivo sono da considerare con cautela,
non solo perché provvisori, ma anche in relazione alle incertezze e alla
volatilità del momento. Gli stessi mostrano, come peraltro già preannunciato,
che non sarà verosimilmente possibile raggiungere il dato di preventivo di -80
milioni di franchi di disavanzo per il 2023.

  
  

**Contatto per i media:**

Dipartimento delle finanze e dell’economia  
**Christian Vitta** , Direttore, tel. 091 814 44 60  
**Roberto Bevacqua,** Capo della Sezione delle finanze, tel. 091 814 42 00

### Allegati

  * __Rapporto relativo all’andamento delle finanze cantonali al 30 aprile 2023
  * __Principali scostamenti

