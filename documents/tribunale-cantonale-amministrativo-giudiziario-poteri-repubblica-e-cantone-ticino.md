  * Presentazione
  * Menu
  * Tribunale cantonale amministrativo
  * Tribunale cantonale delle assicurazioni
  * Camera di diritto tributario
  * Tribunale di espropriazione
  * Commissioni
  * Assistenza sociopsichiatrica
  * Ricorso LAFE
  * Ricorso contro le decisioni degli organi parrocchiali
  * Commissione di ricorso sulla magistratura
  * Commissione cantonale per la protezione dei dati e la trasparenza
  * Menu
  * Tribunale arbitrale in materia di assicurazione contro le malattie e gli infortuni

#  Tribunale cantonale amministrativo

Il Tribunale cantonale amministrativo è stato istituito nel 1966 e giudica le
cause, di natura amministrativa in cui è parte un ente pubblico o organismo
indipendente dall’amministrazione cantonale o comunale che statuisce
nell’adempimento di compiti di diritto pubblico delegatogli dal Cantone o da
un comune (art. 1 cpv. 1 della legge sulla procedura amministrativa, del 24
settembre 2013; LPAmm; RL 3.3.1.1). Dal 14 luglio 2006 il Tribunale della
pianificazione del territorio è stato integrato nel Tribunale cantonale
amministrativo, che ne ha assunto tutte le competenze (BU 2006, pag. 215
segg.).

Da un punto di vista organico, il Tribunale cantonale amministrativo
costituisce una delle camere della Sezione di diritto pubblico del Tribunale
di appello. È composto di sei giudici e decide di regola nella composizione di
tre membri. Tuttavia, le cause che non pongono questioni di principio o che
non sono di rilevante importanza possono essere decise nella composizione di
un giudice unico (art. 49 cpv. 2 lett. c e art. 49 cpv. 3 della legge
sull'organizzazione giudiziaria, del 10 maggio 2006; LOG; RL 3.1.1.1). I
giudici sono assistiti da vicecancellieri. Il Tribunale è dotato di una
cancelleria propria, diretta da un segretario di camera.

Il Tribunale cantonale amministrativo giudica quale autorità di ricorso contro
(art. 84 LPAmm):

a) le decisioni del Consiglio di Stato che non sono dichiarate definitive
dalla legge, né impugnabili davanti ad un’altra autorità di ricorso;

b) le decisioni di altre autorità di ricorso che non sono dichiarate
definitive dalla legge;

c) le decisioni di diritto amministrativo degli enti cantonali autonomi, nei
casi previsti dalla legge;

d) le decisioni del Gran Consiglio, nei casi previsti dalla legge;

e) altre decisioni in settori specifici, nei casi previsti dalla legge.

Se, in linea di principio, il Tribunale cantonale amministrativo decide quale
seconda e ultima istanza cantonale, in alcuni casi, in particolare quelli in
cui la natura della controversia esige una soluzione rapida, la legge prevede
il ricorso direttamente al Tribunale cantonale amministrativo, ad esempio nel
settore delle commesse pubbliche. Occorre anche ricordare la competenza del
Tribunale cantonale amministrativo quale istanza unica, adita tramite
petizione (art. 92 segg. LPAmm).

Di regola, il ricorrente è tenuto a versare un anticipo per le spese
processuali, importo che può variare da un minimo di fr. 100.- a un massimo di
fr. 30'000.- a seconda del tipo di procedimento (art. 47 LPAmm). Inoltre, la
parte soccombente nella procedura può essere condannata al pagamento di
un'indennità alla controparte per le spese necessarie causate dalla
controversia (ripetibili; art. 49 LPAmm).

###  Contatti

**Tribunale cantonale amministrativo**  
Via Pretorio 16  
6901 Lugano

tel. +41 91 815 54 64  
fax +41 91 815 56 02  

 **Presidente**  
Flavia Verzasconi

  * Dove trovarci

  * Composizione

