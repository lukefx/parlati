#  Iniziative

Nel Canton Ticino il popolo e i Comuni hanno la possibilità - in ambito dei
diritti politici - di presentare al Parlamento ticinese delle iniziative.

  * Iniziativa popolare legislativa
  * Iniziativa popolare costituzionale
  * Iniziativa comunale legislativa
  * Iniziative pendenti e archivio

#  Iniziativa comunale legislativa

Tramite un’iniziativa comunale legislativa, **1/5 dei Comuni** può chiedere
per iscritto al Gran Consiglio l'accettazione, l'adozione, l'abrogazione e la
modifica di una legge o di un decreto legislativo (art. 41 della Costituzione
della Repubblica e Cantone Ticino).

Un'iniziativa comunale legislativa può essere presentata sotto forma di
proposta generica oppure di progetto elaborato.

La forma generica permette ai Comuni promotori di avanzare delle proposte
generali di introduzione, modifica o abrogazione di una legge.

Un’iniziativa elaborata richiede invece ai Comuni promotori di presentare una
proposta completa di articoli di legge nuovi o modificati.

La presentazione dell'iniziativa è decisa a livello comunale dall'Assemblea
comunale o dal Consiglio comunale.

### Domanda di iniziativa comunale legislativa

Il testo della domanda, firmato da **almeno 3 Municipi** , deve essere
consegnato presso la Cancelleria dello Stato, Servizio dei diritti politici.

I promotori devono indicare un loro rappresentante.

Il testo deve contenere una clausola di ritiro incondizionato e i nomi dei
promotori autorizzati ad effettuare la dichiarazione di ritiro.

Prima di essere pubblicato nel Foglio ufficiale, il testo viene esaminato
preliminarmente dalla Cancelleria dello Stato, Servizio dei diritti politici.

Con la pubblicazione del testo nel Foglio ufficiale è assegnato un terminato
di 1 **00 giorni per la raccolta delle adesioni dei Consigli comunali** che
devono essere depositate presso la Cancelleria dello Stato, Servizio dei
diritti politici, per una verifica.

Il risultato della verifica e l'indicazione relativa alla riuscita o meno
dell'iniziativa sono pubblicati nel Foglio ufficiale.

Se l'iniziativa ha avuto successo le adesioni e il testo vengono trasmessi al
Gran Consiglio che deciderà se accettare la proposta oppure formulare un
controprogetto.

In entrambi i casi l'ultima parola spetterà ai cittadini ticinesi attraverso
la votazione popolare.

### Basi legali

  * Costituzione della Repubblica e Cantone Ticino del 14 dicembre 1997 (revisione della Costituzione art. 82)
  * Legge sull'esercizio dei diritti politici (LEDP) del 19 novembre 2018 (iniziative: artt. 93-111 e referendum: artt. 112-114)
  * Regolamento sull'esercizio dei diritti politici (REDP) del 5 giugno 2019 (iniziative e referendum: artt. 39-42)

__Precedente  
Iniziativa popolare costituzionale

 __Prossimo  
Iniziative pendenti e archivio

