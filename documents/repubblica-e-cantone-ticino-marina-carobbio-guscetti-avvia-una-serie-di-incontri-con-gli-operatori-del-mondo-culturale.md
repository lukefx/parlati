COMUNICATI

AGENDA

COMUNICATI POLIZIA E MINISTERO

STREAMING

INFORMAZIONI

Dipartimento dell'educazione, della cultura e dello sport  

__Comunicato stampa

Dipartimento dell'educazione, della cultura e dello sport  

16 giugno 2023

__

__Comunicato stampa

Dipartimento dell'educazione, della cultura e dello sport  

16 giugno 2023

# Marina Carobbio Guscetti avvia una serie di incontri con gli operatori del
mondo culturale

La Consigliera di Stato Marina Carobbio Guscetti ha incontrato martedì scorso
a Bellinzona un’ottantina di rappresentanti delle arti sceniche e performative
attivi in Ticino per ascoltarne auspici e considerazioni e avviare un dialogo
aperto che si intende promuovere anche in futuro. Si tratta del primo di una
serie di incontri che la nuova direttrice del Dipartimento dell’educazione,
della cultura e dello sport intende promuovere con le operatrici e gli
operatori del mondo culturale ticinese

  

All’incontro, oltre alle numerose operatrici e ai numerosi operatori culturali
presenti, hanno partecipato tra gli altri anche la direttrice della Divisione
della cultura e degli studi universitari Raffaella Castagnola Rossini, la capo
Ufficio del sostegno alla cultura Paola Costantini, la presidente della
Commissione culturale consultiva (CCCult) Manuela Kahn-Rossi e la presidente
della Sottocommissione arti sceniche e performative Cristina Galbiati.

Nel corso dell’incontro sono stati ricordati i percorsi di sostegno
finanziario per la produzione teatrale, l’attività annuale e l’organizzazione
di rassegne e festival. Complessivamente il Cantone eroga annualmente, grazie
al Fondo Swisslos, 1'680'000 franchi per il settore delle arti sceniche e
performative. Di questi, 800'000 sono stanziati tramite l’iter ordinario che
richiede il preavviso della CCCult, 620'000 tramite accordi di collaborazione
triennali con i Comuni di Ascona, Bellinzona, Chiasso, Locarno, Lugano e
Mendrisio, e 260'000 tramite convenzioni triennali proposte al Cantone da Pro
Helvetia.

Per quanto riguarda il sostegno all’attività annuale (iter ordinario), è stato
rilevato che nel 2022 il 59% dei contributi destinati alle compagnie con
salariati regolari sopra i 60 anni, il 23% per compagnie con salariati
regolari di 40-60 anni e il 18% per compagnie con salariati regolari tra 35 e
40 anni. I numerosi interventi emersi in sala durante la discussione plenaria
hanno permesso di raccogliere interessanti spunti di riflessione e
approfondimento di cui il DECS farà tesoro e che saranno in parte trattati
anche nell’ambito della consultazione relativa al Messaggio sulla cultura
appena lanciata dal Consiglio federale. Tra le molte questioni sollevate, vi
sono stati i temi dei criteri di selezione per ottenere dei sostegni
finanziari, della trasparenza, della sicurezza sociale, della promozione delle
giovani speranze e della condivisione degli spazi per le prove.

Gli incontri della Consigliera di Stato Carobbio proseguiranno in autunno con
i settori della musica, del cinema e delle arti visive.

