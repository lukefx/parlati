  * Procedura attestati di autenticità

#  Procedura attestati di autenticità

L’ufficio del controlling e degli studi universitari rilascia attestati di
autenticità per i seguenti documenti:

  * diplomi di bachelor, master, dottorato, laurea;
  * certificato degli studi (note);
  * altri certificati (immatricolazioni, esami sostenuti, ecc.);

  
provenienti dalle seguenti Scuole universitarie:

  * Università della Svizzera italiana (USI);
  * Scuola universitaria professionale della Svizzera italiana (SUPSI);
  * Dipartimento formazione e apprendimento della SUPSI (DFA);
  * Franklin University Switzerland.

Per richiedere le autentiche è possibile scrivere all’indirizzo di posta
elettronica decs-ucsu(at)ti.ch, fornendo i seguenti documenti/le seguenti
informazioni (in formato PDF):

  * Titolo di studio che si intende autenticare datato e firmato dai responsabili
  * Eventuale supplemento al diploma e/o transcript, datato e firmato dai responsabili
  * Copia della carta di identità o del passaporto in corso di validità
  * Indirizzo di residenza
  * Indirizzo presso il quale inviare la dichiarazione e la fattura se diverso dall’indirizzo di residenza
  * Paese di destinazione dove si intende utilizzare il titolo di studio
  * Indirizzo e-mail e numero di telefono

In caso di urgenze è possibile recarsi direttamente presso i nostri uffici
previo appuntamento.  
Sulla dichiarazione verrà posta la postilla o la legittimazione (nel caso il
paese per il quale si fa la richiesta non abbia aderito alla Convenzione
dell’Aja). Le spese amministrative ammontano a CHF 30.- (per i pagamenti
dall’estero è richiesto il pagamento anticipato).

**Scuole professionali**  
Per dichiarazioni di autenticità inerenti i titoli di studio conseguiti presso
Scuole professionali (formazione professionale di base e formazione
professionale superiore), rivolgersi alla Divisione della formazione
professionale, Tel: +41 91 815 31 04, decs-dfp(at)ti.ch, www.ti.ch/dfp.

**Scuole medie**  
Per dichiarazioni di autenticità inerenti i titoli di studio conseguiti presso
Scuole medie rivolgersi alla Sezione dell’insegnamento medio, Tel: +41 91 814
18 21, decs-sim(at)ti.ch, www.ti.ch/sim.

**Scuole medie superiori**  
Per dichiarazioni di autenticità inerenti i titoli di studio conseguiti presso
Scuole medie superiori rivolgersi alla Sezione dell’insegnamento medio
superiore, Tel: +41 91 814 18 31, decs-sims(at)ti.ch, www.ti.ch/sims.

