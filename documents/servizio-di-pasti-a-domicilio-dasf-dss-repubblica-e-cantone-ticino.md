Disabilità __Mantenimento, assistenza e cura a domicilio  
Anziani __Mantenimento, assistenza e cura a domicilio  
Mantenimento, assistenza e cura a domicilio __Persone anziane | Persone con
disabilità  
Familiari curanti __Prestazioni e servizi per persone che necessitano di
assistenza  

#  Servizio di pasti a domicilio

Il servizio di consegna dei pasti a domicilio distribuisce pasti caldi da
lunedì a sabato e pasti freddi riscaldabili la domenica e i giorni festivi.
Sono disponibili menù anche per vegetariani e per chi deve seguire una dieta
per diabetici.

### A chi è destinato?

È destinato alle persone in età AVS o a beneficio di una rendita d’invalidità.
Le persone temporaneamente inabili che non hanno ancora raggiunto l’età AVS
possono beneficiarne dietro presentazione di un certificato medico.

Il servizio rientra tra i Servizi d'appoggio riconosciuti dalla Legge
sull’assistenza e cura a domicilio (LACD).

### Quali sono gli obiettivi?

La fornitura di pasti a domicilio favorisce il mantenimento a domicilio delle
persone anziane, disabili o di persone che si trovano in convalescenza.

Con questo servizio si perseguono i seguenti obiettivi:

  * garantire un’alimentazione adeguata, continua ed equilibrata a prezzi contenuti;
  * garantire il servizio in tutte le regioni, comprese le zone periferiche e le valli, in modo che sia accessibile a tutta la popolazione;
  * garantire un servizio di antenna sociale per le persone sole e isolate. Gli addetti alla distribuzione dei pasti sono appositamente formati e seguono procedure specifiche per riconoscere e segnalare situazioni di disagio o malessere.

### Da chi è fornito?

Il servizio è fornito da Pro Senectute Ticino e Moesano con il supporto di 20
centri di produzione distribuiti sul territorio (cucine di strutture socio-
sanitarie, in particolare case per anziani) e una fitta rete di addetti alla
distribuzione.

### Quali sono i costi a carico dell’utente?

Le tariffe sono concordate con l’Amministrazione cantonale e definite in base
alla situazione economica dei beneficiari.

Prezzi indicativi:

  * pasti caldi: da 11 fr. a 18 fr.;
  * pasti freddi: da 10 fr. 50 a 14 fr. 50

Per maggiori informazioni sui costi e sulle modalità di copertura degli stessi
si consiglia di fare riferimento all'ente che offre la prestazione oppure a un
servizio di consulenza e orientamento.

### Basi legali

  * 872.100 Legge sull’assistenza e cura a domicilio (LACD) del 30 novembre 2010
  * 872.110 Regolamento d'applicazione della Legge sull'assistenza e cura a domicilio del 22 agosto 2012

### Correlati

  * Assistenza, cura e sorveglianza a domicilio
  * Servizi di trasporto
  * Servizio di telesoccorso
  * Servizio di podologia
  * Volontariato
  * Sostegno ai familiari curanti
  * Congedi per familiari curanti

### Link e approfondimenti

  * Servizio di pasti a domicilio di Pro Senectute

### A chi rivolgersi

**Ufficio degli anziani e delle cure a domicilio**  
Vicolo Santa Marta 2  
6501 Bellinzona

tel. +41 91 814 54 71  
dss-uacd@ti.ch

  * Dove trovarci

### Servizio di pasti a domicilio in Ticino

  * Contatti

