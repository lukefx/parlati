  * L’obbligo formativo in breve
  * Perché è importante
  *  __Come funziona
    * Il servizio GO95
    * Le basi legali
  * Domande frequenti
  * Per informarsi e orientarsi

#  Come funziona

Da settembre 2021 il servizio GO95 contatta tutti i giovani tra i 15 e i 18
anni che non risultano frequentare una delle seguenti offerte:

  * un pretirocinio o un’altra offerta formativa dell’Istituto della transizione e del sostegno;
  * una scuola postobbligatoria (scuola professionale a tempo pieno o liceo o scuola cantonale di commercio) pubblica o privata autorizzata;
  * un apprendistato in azienda.

I giovani sono convocati per un primo colloquio con i genitori o i
rappresentanti legali.

Nel primo colloquio viene verificata la situazione personale e formativa, per
capire se vi sono già progetti o altre misure in corso. Sulla base di questa
prima valutazione, il servizio GO95 sostiene il giovane nel suo percorso, per
accompagnarlo verso la ripresa o l’inizio di una formazione postobbligatoria.

Le misure che il servizio GO95 può riconoscere nel progetto individuale
formativo sono diverse, perché dipendono da interessi, capacità e salute del
giovane. In generale possono rientrare nel progetto formativo la frequenza di
un corso o un periodo dedicato allo studio di una lingua seconda, stages
d’orientamento e formativi previsti tramite accordi con scuole, aziende e enti
senza scopo di lucro, il recupero della licenza della scuola media e altre
misure che possono sostenere il giovane nella scelta del percorso.

Il compito di determinare la validità del progetto formativo spetta al
servizio GO95, che lavora in stretta collaborazione con i genitori, enti e
associazioni del territorio e altri servizi cantonali e comunali.

L’obbligo formativo fino ai 18 anni comporta per i giovani e i loro genitori
dei diritti e dei doveri. I giovani hanno il diritto di seguire un’attività
formativa conforme alle proprie caratteristiche individuali, con il dovere di
collaborare attivamente con il servizio GO95 e con gli altri enti coinvolti.
Trattandosi di giovani minorenni, l’obbligo formativo riguarda anche i
genitori o l’autorità parentale chiamata a garantire il rispetto della legge e
a sostenere i giovani nella ricerca del proprio progetto formativo.

In caso di mancata collaborazione e violazione dell’obbligo formativo senza
giustificati motivi, l’autorità competente può decidere sanzioni fino a 1'000
franchi.

  * Servizio GO95

