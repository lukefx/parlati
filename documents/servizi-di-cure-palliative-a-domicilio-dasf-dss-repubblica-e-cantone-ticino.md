Disabilità __Mantenimento, assistenza e cura a domicilio  
Anziani __Mantenimento, assistenza e cura a domicilio  
Mantenimento, assistenza e cura a domicilio __Persone anziane | Persone con
disabilità | Presa in carico specialistica  
Familiari curanti __Prestazioni e servizi per persone che necessitano di
assistenza  

#  Servizi di cure palliative a domicilio

Le cure palliative comprendono tutte le misure volte a lenire le sofferenze di
una persona affetta da una malattia cronico-evolutiva inguaribile e a offrirle
la migliore qualità di vita possibile nelle ultime fasi della sua vita.

### In cosa consistono le cure palliative?

La presa in carico palliativa non si limita solo al paziente ma è dedicata
anche ai suoi familiari e la sua rete sociale. Si tratta di un approccio
interprofessionale e interdisciplinare che coinvolge tutta la rete di cura
(medico di famiglia, servizi domiciliari, servizi ospedalieri, ecc).

### Quali prestazioni offrono i servizi di cure palliative?

I servizi offrono:

  * consulenza medica e infermieristica specialistica rivolta a pazienti affetti da malattie croniche, evolutive o in fase terminale, sia oncologiche sia non oncologiche;
  * reperibilità giornaliera e picchetto medico 24 ore al giorno anche durante il fine settimana e i festivi;
  * consulenza per aspetti fisici, sociali, psicologici, esistenziali, etici, ecc.;
  * sostegno e consulenza alla famiglia. 

I servizi rientrano tra i Servizi di appoggio riconosciuti dalla Legge
sull’assistenza e cura a domicilio (LACD).

### A chi sono destinate?

Le prestazioni sono destinate a persone con malattie incurabili e in fase
terminale e alle loro famiglie. Non si limitano unicamente agli ultimi giorni
di vita ma fanno parte di un percorso il cui inizio può variare in funzione
della situazione specifica, nel rispetto delle volontà della persona e della
famiglia.

### Chi fornisce il servizio?

In Ticino esistono due servizi che si occupano di consulenza specialistica in
cure palliative: l'Associazione Triangolo e la Fondazione Hospice Ticino.

### Come avviene l’accesso?

La consulenza può essere attivata direttamente dalla persona con bisogno di
cure o dalla sua famiglia oppure tramite il medico di famiglia o i Servizi di
assistenza e cura a domicilio.

La presa in carico deve essere concordata con il medico e con i Servizi di
assistenza e cura a domicilio.

### Quali sono i costi a carico dell'utente?

La consulenza non richiede una partecipazione ai costi da parte dell’utente.

### Basi legali

  * 872.100 Legge sull’assistenza e cura a domicilio (LACD) del 30 novembre 2010
  * 872.110 Regolamento d'applicazione della Legge sull'assistenza e cura a domicilio del 22 agosto 2012
  * 872.120 Regolamento sui requisiti essenziali di qualità per i servizi di assistenza e cura a domicilio e per i centri terapeutici somatici diurni e notturni del 22 marzo 2011
  * 875.125 Direttiva sulle qualifiche minime del personale curante a dipendenza delle prestazioni erogate nei servizi di assistenza e cura a domicilio del 13 maggio 2011

### Correlati

  * Assistenza, cura e sorveglianza a domicilio
  * Sostegno ai familiari curanti
  * Congedi per familiari curanti

### Link e approfondimenti

  * Servizio Cure Palliative Domiciliari (SCPD) - Associazione Triangolo
  * Fondazione Hospice Ticino
  * Ufficio del medico cantonale
  * Associazione Ticinese di Cure Palliative

### A chi rivolgersi

**Ufficio degli anziani e delle cure a domicilio**  
Vicolo Santa Marta 2  
6501 Bellinzona

tel. +41 91 814 54 71  
dss-uacd@ti.ch

  * Dove trovarci

### Servizi di cure palliative a domicilio in Ticino

  * Consulta la lista

