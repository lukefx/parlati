  * __Determinanti della salute
  * Temi specifici
  *  __Alimentazione e movimento
  *  __Alcol, tabacco e prodotti simili
  *  __Diritti dei pazienti e accesso consapevole alle cure
  *  __Salute e ambiente
  *  __Salute mentale
    * Per saperne di più
    * Speciale coronavirus Benessere e salute mentale
  * Target
  *  __Bambini e adolescenti
  *  __Anziani
  *  __Migranti

#  Salute mentale

L’OMS definisce la salute mentale come "uno stato di benessere nel quale una
persona può realizzarsi, superare le tensioni della vita quotidiana, svolgere
un lavoro produttivo e contribuire alla vita della propria comunità". Essa è
essenziale per la salute e il benessere delle persone ed è fondamentale per un
buon funzionamento della comunità. Ecco perché la salute mentale riguarda
ognuno di noi.

La salute mentale non significa dunque semplicemente assenza di malattia, ma
va intesa come un processo dinamico, che può modificarsi nel corso della vita
e che dipende dalla complessa interazione di fattori biologici, personali,
sociali e ambientali. Ognuno di noi può prendersi cura di sé e contribuire al
proprio benessere, scoprendo e coltivando ciò che aiuta a stare bene.

Dal 2021, la salute mentale è diventata parte integrante del Programma
d'azione cantonale "Promozione della salute 2021-2024", co-finanziato dalla
fondazione Promozione Salute Svizzera. In questo ambito, il Programma, che si
rivolge a bambini e adolescenti e persone anziane, include una serie di
progetti che mirano alla promozione dell’equilibrio e del benessere
psicologico e alla facilitazione dell’accesso alle offerte di aiuto e di
sostegno e ai servizi.

##  Progetti

Per informazioni sui progetti attualmente in corso o conclusi, realizzati o
sostenuti dal Servizio in questi anni, consulta la sezione del sito dedicata
ai progetti.

Per una ricerca più esaustiva sui progetti realizzati nel Cantone sul tema
"salute mentale" e "benessere" consulta la banca dati ti infodoc, selezionando
dalla ricerca per parole-chiave il tema corrispondente.

##  Materiale informativo

Nella sezione "Materiale informativo" del sito sono elencati tutti i materiali
a carattere informativo o didattico prodotti o sostenuti dall'ufficio sul tema
della salute mentale.

In questa rubrica ci limitiamo a segnalare le pubblicazioni più recenti del
Servizio:

  * Prendersi cura di sé ... anche in tempi difficili (2020)

##  Dati e studi

Alcuni aspetti della salute mentale sono monitorati nell'ambito di due
inchieste nazionali alle quali partecipa anche il Cantone Ticino: l'Indagine
sulla salute in Svizzera (ISS), realizzata ogni 5 anni e, per i giovani dagli
11 ai 15 anni, l'inchiesta HBSC (Health Behaviour in School-Aged Children), di
frequenza quadriennale.

I principali risultati di queste due inchieste sono consultabili:

  * nelle schede degli Indicatori della salute dei Ticinesi, alla voce "Disagio psicologico (dati ISS2017)
  * alla voce Salute dei giovani - Studio HBSC 2018 della sezione "Dati e studi"

Inoltre l'SPVS presenta un'analisi sul tema nell'articolo "Non c'è salute
senza salute mentale" (Tribuna medica ticinese, 2017).

###  Promozione della salute 2021-2024

Dal 2021 il tema "equilibrio e benessere" è parte integrante del Programma
d'azione cantonale:

  * Progetti in corso
  * Newsletter

###  Link utili

  * Per saperne di più sulla salute mentale

