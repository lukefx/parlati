  * __Determinanti della salute
  * Temi specifici
  *  __Alimentazione e movimento
  *  __Alcol, tabacco e prodotti simili
  *  __Diritti dei pazienti e accesso consapevole alle cure
  *  __Salute e ambiente
  *  __Salute mentale
  * Target
  *  __Bambini e adolescenti
  *  __Anziani
  *  __Migranti
    * Per saperne di più

#  Migranti

La migrazione è un fenomeno inevitabile e naturale per gli esseri umani; è
sempre successa, succede e succederà ancora portando in tutto il mondo vari
benefici così come diverse sfide. La storia stessa della Svizzera è, tra le
altre cose, una storia di migrazione: ancora oggi in Ticino sono vivi in
numerose famiglie i ricordi d’emigrazione dei nostri antenati.

Negli ultimi anni, i movimenti migratori non sono mai stati così numerosi e
complessi. Spesso si tratta di una migrazione forzata, dovuta a molteplici
fattori che non sono sotto il controllo del migrante. La migrazione forzata è
una risposta normale in situazioni di grandi difficoltà. E’ fonte di stress
molto importante e di vulnerabilità, fattori che hanno un impatto diretto
sulla salute dei migranti e si aggiungono ad altri determinanti sfavorevoli
quali minori competenze linguistiche, sanitarie e precarietà socioeconomica.

In **Ticino** , nel 2016 il Consiglio di Stato ha istituito un _gruppo di
accompagnamento Migrazione e Salute_ presieduto dal SPVS il cui mandato è di
coordinare e facilitare l’implementazione delle misure proposte nel 2014 nel
rapporto "Migrazione e salute" (vedi box "Documentazione").

 **A livello nazionale** , concluso nel 2017 il Programma «Migrazione e
salute», l'accento è posto sulle pari opportunità in campo sanitario visto che
l'ineguaglianza nell'ambito della salute non concerne solo i migranti ma più
in generale le persone svantaggiate (Per saperne di più sulla strategia
federale).

##  Progetti in proprio o in partenariato

Per informazioni sui progetti attualmente in corso o già conclusi, realizzati
o sostenuti dal Servizio in questi anni, consulta la sezione del sito dedicata
ai progetti.

Per una ricerca più esaustiva sui progetti realizzati nel Cantone sul tema
"salute e migrazione" consulta la banca dati dei progetto ti InfoDoc,
selezionando il destinatario/target corrispondente .

##  Materiale informativo

Il Servizio mette a disposizione i seguenti materiali:

  * Guide "Il Nostro bambino" (2015)Informazioni di carattere pratico sulla crescita e lo sviluppo del bambino nei primi tre anni di vita. Disponibili in 12 lingue e in fase di revisione, le guide abbinano i contenuti in italiano a quelli dell’altra lingua
  * Schede in più lingue "L'essenziale sui diritti dei pazienti" (2015)Un riassunto dei principali diritti dei pazienti in Svizzera. Disponibile in 16 lingue ma solo in versione elettronica 

##  Dati e studi

  * Promozione della salute e prevenzione adattati ai bisogni dei migranti (2012)Questa ricerca-intervento realizzata da SOS Ticino ha analizzato l'adeguatezza dei progetti di promozione della salute e di prevenzione realizzati nel Cantone per quanto attiene alla loro capacità di facilitare un accesso equo della popolazione migrante all’informazione e ai servizi socio-sanitari presenti sul territorio.

###  Documentazione

  * Rapporto di attività del gruppo di accompagnamento Migrazione e Salute 2016-2019SPVS, luglio 2019
  * Rapporto del gruppo di lavoro Migrazione e SaluteSPVS, novembre 2014

###  Link utili

  * Per saperne di più

