  * __Acque superficiali
  *  __Acque sotterranee
  *  __Approvvigionamento idrico
  *  __Smaltimento delle acque
  *  __Impianti di depurazione (IDA)
  *  __Industrie e artigianato
  *  __Serbatoi (tank)
  *  __Finanziamento e sussidi
  *  __Organizzazione
  * Menu
  * Nuova Legge sulla gestione delle acque
  * Valorizziamo l'acqua

#  Protezione e approvvigionamento

L'acqua è parte integrante della nostra vita e del nostro patrimonio:
necessita quindi di una protezione costante per garantirne la disponibilità
nel medio-lungo termine e per salvaguardarne la quantità e la qualità.

In Svizzera la protezione delle acque è sancita dall'art. 76 della
Costituzione federale cui fa riferimento la Legge federale sulla protezione
delle acque (LPAc) del 1991.

Scopo della legge è la tutela integrata delle acque che devono essere protette
da qualsiasi effetto pregiudizievole.

L'Ordinanza federale sulla protezione delle acque (OPAc) del 1998 fissa gli
obiettivi ecologici e le esigenze relative alla qualità delle acque.

L’ **Ufficio della protezione delle acque e dell’approvvigionamento idrico**
(UPAAI) nasce dall’integrazione il 1 luglio 2014 dell’Ufficio per
l’approvvigionamento idrico e la sistemazione fondiaria, segnatamente per la
parte legata all’approvvigionamento, nell’Ufficio della protezione e della
depurazione delle acque (UPDA).

L’obiettivo di questo accorpamento è di assicurare una gestione qualitativa
delle acque che sia il più integrata possibile, ossia che permetta una visione
d’insieme dell’intero ciclo dell’acqua, dall’approvvigionamento allo
smaltimento, passando per la protezione.

La strategia di gestione integrata delle acque si inserisce nel contesto più
ampio di sviluppo sostenibile delle attività umane, che vuole garantire il
giusto equilibrio tra necessità economiche, ambientali e sociali, senza che
una delle tre esigenze prevarichi sulle altre.

L'Ufficio della protezione delle acque e dell’approvvigionamento idrico si
occupa di vari aspetti legati alla protezione delle acque, perseguendo i
seguenti obiettivi generali:

  * monitoraggio dello stato qualitativo delle acque (superficiali e sotterranee);
  * protezione delle acque dalle influenze antropiche (settori e piani di protezione delle acque sotterranee, utilizzo delle acque, grandi opere, ... );
  * pianificazione e controllo dello smaltimento e del trattamento delle acque di scarico, sia di origine domestica che industriale e artigianale;
  * strategie di approvvigionamento idrico, in particolare a carattere sovracomunale.

I principali compiti dell’Ufficio sono suddivisi nelle seguenti aree
tematiche:

  * acque superficiali;
  * approvvigionamento idrico;
  * acque sotterranee;
  * smaltimento delle acque;
  * impianti di depurazione delle acque (IDA);
  * industrie e artigianato;
  * serbatoi (tank);
  * finanziamento e sussidi;
  * organizzazione.

