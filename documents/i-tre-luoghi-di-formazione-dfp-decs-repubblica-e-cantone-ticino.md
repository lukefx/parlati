  * __La formazione professionale
  * I tre luoghi di formazione
  * L'eccellenza a SwissSkills
  * Mobilità nella formazione
  * Scuole
  * Le scuole professionali
  * Le scuole specializzate superiori
  * Swiss Virtual Expo
  * Un padiglione per esplorare le professioni

#  I tre luoghi di formazione

La formazione duale coinvolge tre luoghi di formazione che collaborando tra
loro permettono all'apprendista di accrescere e completare le sue conoscenze
scolastiche e professionali.

  * Il tirocinio e i tre luoghi di formazione

####  In azienda

Nell'azienda formatrice gli apprendisti acquisiscono abilità e competenze
professionali concrete. Nel contempo vengono integrati nel processo di
produzione.

L'apprendista nell'azienda formatrice è seguito, preparato e valutato da un
formatore qualificato, il quale deve frequentare, per legge, un corso.

In Ticino ci sono circa 4'700 aziende autorizzate a formare apprendisti.

  * Per maggiori informazioni sulle aziende formatrici

####  A scuola

Le scuole professionali in Ticino offrono percorsi formativi di base,
superiore e continua in oltre 120 professioni.

In Ticino ci sono 22 istituti scolastici professionali che formano personale
qualificato in molteplici settori professionali.

Le scuole professionali dispensano corsi teorici in materie fondamentali quali
le lingue, cultura generale, ecc., e lezioni pratiche specialistiche. Le
scuole sono infatti dotate anche di aule appositamente adibite
all'apprendimento pratico (officine, laboratorio, aule informatiche, modelli
di camere di ospedale o d’albergo, cucine, ecc.) aggiornate rispetto alle
tendenze del mercato del lavoro ed alcune sono anche scuole specializzate
superiori.

  * Per maggiori informazioni sulle scuole professionali

####  Nei corsi interaziendali

I corsi interaziendali trasmettono conoscenze di base pratiche e settoriali
completando così la formazione in azienda e l’insegnamento scolastico. La
frequentazione dei corsi è obbligatoria.

Sono gestiti dalle Organizzazioni del mondo del lavoro (OML) in stretta
sinergia con l’azienda formatrice e la scuola: l’obiettivo è quello di
sostenere le persone in formazione a creare i legami, i ponti tra quanto fatto
in teoria a scuola e in pratica in azienda.

  * Lista delle OML

