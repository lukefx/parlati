COMUNICATI

AGENDA

COMUNICATI POLIZIA E MINISTERO

STREAMING

INFORMAZIONI

Dipartimento delle istituzioni  

__Comunicato stampa

Dipartimento delle istituzioni  

23 settembre 2022

__

__Comunicato stampa

Dipartimento delle istituzioni  

23 settembre 2022

# Pubblicato il bando di concorso per la nuova o per il nuovo capo della
Sezione della circolazione

A partire dal 1. aprile 2023 l’avv. Cristiano Canova, capo della Sezione della
circolazione, beneficerà del pensionamento anticipato. Il Dipartimento delle
istituzioni ha proceduto oggi a pubblicare il bando di concorso per la ricerca
del nuovo o della nuova capo Sezione della circolazione, bando che rimarrà
aperto sino al 14 ottobre 2022.

  

Cristiano Canova è funzionario dirigente del Dipartimento delle istituzioni da
oltre 30 anni. È infatti stato nominato dal Consiglio di Stato a capo della
Sezione della circolazione nel 1990, all’età di 30 anni, dopo aver ottenuto la
licenza in diritto a Berna nel 1986 e il brevetto d’avvocato nel 1988 al
termine della pratica svolta presso lo studio legale avv. Gian Mario Pagani di
Chiasso. Dopo il praticantato, per tre anni, è stato segretario assessore alla
Pretura di Mendrisio-Sud. Durante la sua attività quale capo Sezione è stato
membro del comitato dell’Associazione svizzera dei servizi della circolazione
per oltre 20 anni; presidente della Commissione giuridica della citata
Associazione dal 2000 al 2008; membro di comitato del Fondo svizzero per la
sicurezza stradale dal 2012 ad oggi e presidente in carica della Commissione
cantonale Strade sicure.

La candidata o il candidato a capo della Sezione della circolazione dovrà
avere una formazione a livello universitario, scuola politecnica federale o
scuola universitaria professionale (livello bachelor+master) preferibilmente
nell’ambito del diritto, economico e tecnico specialistico, nonché vantare una
pluriennale esperienza di conduzione di gruppi medio/grandi ed avere ottime
conoscenze della lingua italiana e buone conoscenze (scritte e parlate) delle
lingue ufficiali e conoscenze dell’inglese. Il bando di concorso rimarrà
aperto sino a venerdì 14 ottobre 2022.

È possibile consultare le condizioni d’impiego e inviare la candidatura
all’indirizzo www.ti.ch/concorsi.

### Links

  * __Sito internet Sezione della circolazione

Cristiano Canova

__Scarica

