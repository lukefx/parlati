  * Presentazione
  * Collaboratori
  * Istituti delle scuole speciali cantonali
  * Servizi dell'educazione precoce speciale
  * Servizio pedagogico per l'integrazione
  * Logopedia
  * Enti riconosciuti e sussidiati dal Cantone

#  Logopedia

La logopedia si occupa di **prevenire, valutare e trattare** i vari aspetti
nell'ambito dei **disturbi della comunicazione**. Sono incluse le acquisizioni
prelinguistiche, la comunicazione verbale, la comunicazione non verbale e/o
alternativa, il linguaggio scritto, la funzionalità vocale, la funzionalità
oro-facciale e i disturbi della deglutizione.

La valutazione logopedica presuppone un bilancio di tutte le funzioni e di
tutti gli aspetti legati alle competenze comunicative. Solo o in
collaborazione con altri professionisti, il logopedista formula una diagnosi
logopedica a partire da tests specifici e da osservazioni cliniche ed elabora
un progetto terapeutico inerente agli obiettivi e alla possibile durata
dell’intervento.

In Ticino alla fine degli anni settanta è nato il Servizio Logopedico
Cantonale, legato alla scuola primaria. Parallelamente ai servizi pubblici
(SEPS e SSP) si è sviluppato progressivamente anche il servizio privato, che
dal 1998 beneficia di una convenzione con il Dipartimento dell’educazione,
della cultura e dello sport (DECS). Nel Canton Ticino i costi della logopedia,
per le persone ivi domiciliate e nella fascia d'età 0-20 anni, sono presi a
carico dalla Sezione della Pedagogia Speciale.

In Ticino I logopedisti possono esercitare nelle seguenti strutture pubbliche
o private:

  * ambulatori dei Servizi di Sostegno Pedagogico Cantonale (SSP)
  * ambulatori del Servizio dell'Educazione Precoce Speciale (SEPS)
  * istituti
  * cliniche e ospedali
  * studi privati

 **Responsabile cantonale**  
Verena Cavadini  
tel. +41 91 814 18 64  
verena.cavadini(at)ti.ch

###  Siti utili

  * www.alosi.ch

