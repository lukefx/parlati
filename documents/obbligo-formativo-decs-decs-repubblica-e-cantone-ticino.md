  * L’obbligo formativo in breve
  * Perché è importante
  *  __Come funziona
  * Domande frequenti
  * Per informarsi e orientarsi

#  L’obbligo formativo fino a 18 anni

**L’obbligo formativo fino all'età di 18 anni è un cambiamento importante per
il Ticino: dal 1° settembre 2021 la scuola dell'obbligo (fino a 15 anni) è
completata con la formazione obbligatoria (fino a 18 anni).**

La modifica legale fa parte del pacchetto di misure “Obiettivo 95%” decise dal
Governo nel maggio 2020 destinate alla prevenzione dell’abbandono scolastico e
mirate al reinserimento con sostegno e accompagnamento di giovani che hanno
abbandonato gli studi prima di aver conseguito un diploma.

In un mondo sempre più complicato, poter valorizzare le proprie qualità è più
che mai necessario per affrontare le sfide della propria esistenza.
Soprattutto nella prima fase della vita, quella dedicata alla formazione.
Grazie in primo luogo alla scuola pubblica, ogni giovane residente in Ticino
ha oggi l’opportunità dopo gli studi obbligatori di iniziare un percorso che
lo condurrà verso un’attività professionale. Ma non sempre questo capita.

Ogni anno nel nostro Cantone circa 350 giovani escono dal sistema educativo
ticinese perché non iniziano o interrompono una formazione dopo la scuola
media. Una scelta dovuta a più motivi, ma che certo potrebbe fortemente
penalizzare il futuro di questi giovani cittadini.

L’obiettivo di questa norma legale è assicurare che ogni individuo abbia il
diritto di poter far capo ai servizi pubblici per mettere a frutto le proprie
qualità e poi trovare la propria strada professionale. Perché nessuno deve
essere lasciato indietro, per il suo bene e per il bene di tutti.

  * Opuscolo informativo
  * Messaggio n. 7782 del 7 gennaio 2020
  * Basi legali

###  Contatti

**Servizio GO95**  
Divisione della formazione professionale  
Via Vergiò 18  
6932 Breganzona  
e-mail: decs-go95(at)ti.ch  
www.ti.ch/go95

 **Da lunedì a venerdì**  
09.00 - 11.30  
14.00 - 16.00

Numero verde: **0800 095 095**

