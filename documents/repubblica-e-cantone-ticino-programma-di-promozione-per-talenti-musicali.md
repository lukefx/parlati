COMUNICATI

AGENDA

COMUNICATI POLIZIA E MINISTERO

STREAMING

INFORMAZIONI

Dipartimento dell'educazione, della cultura e dello sport  

__Comunicato stampa

Dipartimento dell'educazione, della cultura e dello sport  

09 giugno 2023

__

__Comunicato stampa

Dipartimento dell'educazione, della cultura e dello sport  

09 giugno 2023

# Programma di promozione per talenti musicali

In corso anche in Ticino lo sviluppo del programma della Confederazione
«Giovani Talenti Musica» per la promozione dei talenti musicali

  

Il programma fa riferimento ai criteri stabiliti dall’Ordinanza del
Dipartimento federale dell’interno concernente il regime di promozione in
favore del programma «Giovani Talenti Musica» del 15 giugno 2022. Saranno
proposte offerte di promozione rivolte ad alcune e alcuni giovani, bambine e
bambini musicalmente particolarmente dotati – talenti musicali - per i diversi
stili e le diverse discipline musicali, garantendo pari opportunità di accesso
al programma in relazione all’origine geografica e sociale e prevedendo
agevolazioni scolastiche per i talenti riconosciuti.

Per la fase, ora in corso, di sviluppo del programma, il DECS ha ricevuto
dalla Confederazione poco più di 36’000 franchi secondo la chiave di
ripartizione stabilita dall’Ordinanza. Come servizio di coordinamento
cantonale di questo progetto e interlocutore dell’Ufficio federale della
cultura per «Giovani Talenti Musica» è stato designato l’Ufficio del sostegno
alla cultura. L’Ufficio avrà il compito di versare i contributi ai fornitori
di prestazioni per l’attività specifica svolta per la promozione dei talenti,
e direttamente ai talenti secondo criteri codificati nella legge, con importi
differenziati per ciascuno dei quattro livelli di formazione (base, avanzato
I, avanzato II, pre-college).

In questi primi mesi del 2023 si sono svolti incontri con esperti del settore
e portatori d’interesse sul territorio, rappresentati dalle tre associazioni
di categoria riconosciute dall’ente pubblico - Federazione delle Scuole di
Musica Ticinesi, Federazione Bandistica Ticinese e Federazione Ticinese
Società di Canto - con l’intento di raccogliere le riflessioni provenienti da
tutte le forme espressive e i generi musicali presenti nel Cantone. Contatti
informali sono stati presi anche con la Scuola di musica del Conservatorio
della Svizzera italiana, considerata la sua importanza numerica e il suo ruolo
di porta d’entrata alla crescita professionale per la musica classica.

Nelle prossime settimane sono previsti ulteriori incontri con i referenti per
il settore nei Cantoni che hanno già avviato il progetto di promozione dei
talenti, per un confronto di esperienze a livello nazionale prima
dell’effettiva partenza del programma sul territorio cantonale.

