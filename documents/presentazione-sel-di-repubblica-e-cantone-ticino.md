  * Presentazione
  * Contatti
  * Organizzazione
  * Ufficio amministrativo e del contenzioso
  * Ufficio della gestione finanziaria
  * Ispettorato dei patriziati
  * Ispettorato dei consorzi

#  Sezione degli enti locali

###  Presentazione

La Sezione Enti locali (SEL) è il servizio del Cantone principalmente proposto
a compiti di vigilanza amministrativa e finanziaria sui Comuni, sui Patriziati
e sui Consorzi di Comuni. Rientrano in questi compiti la ratifica, secondo le
procedure e le forme di legge, di atti e decisioni emanati dagli organi di
tali enti, quali i regolamenti, le convenzioni, gli statuti, i mandati di
prestazione, le concessioni di credito, ecc.

La Sezione Enti locali interviene inoltre, su segnalazione o d’ufficio, quando
nell’agire degli organi locali (Municipi, Uffici patriziali, Delegazioni
consortili, ecc.) e dei loro membri è riscontrabile cattiva amministrazione o
violazioni importanti dei doveri derivanti dalle cariche. Nei casi più gravi
la SEL sottopone al Consiglio di Stato l’avvio di procedure sanzionatorie o di
inchieste amministrative a carico degli amministratori locali.

In ambito finanziario la SEL si occupa dell’applicazione della Legge sulla
perequazione finanziaria intercomunale e dei suoi strumenti (contributo di
livellamento, contributo ricorrente per gli oneri derivanti dalla
localizzazione geografica).

La Sezione garantisce poi una consulenza agli amministratori locali e ai
cittadini - sotto forma di indicazioni scritte, telefoniche e via email. In
particolare su questioni riguardanti il funzionamento istituzionale di Comuni,
Patriziati e Consorzi. La SEL cura la pubblicazione di documentazione
informativa e promuove analisi d’approfondimento nei vari settori (vedi
pubblicazione di manuali, studi strategici, ecc.).

La SEL è pure attiva in progetti di revisione delle leggi istituzionali
concernenti i suddetti enti e si occupa della loro implementazione.

La SEL infine promuove le varie tappe dei processi aggregativi dei Comuni
ticinesi, così come gli studi strategici che li precedono.

###  Contatti

**Sezione degli enti locali**  
Via Salvioni 14  
6501 Bellinzona

tel. +41 91 814 17 11  
di-sel@ti.ch

**Capo Sezione**  
Marzio Della Santa

  * Trova collaboratori

  * Dove trovarci

