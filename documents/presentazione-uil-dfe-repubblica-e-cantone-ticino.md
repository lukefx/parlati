  * Presentazione
  * Contatti
  * Organigramma

#  Presentazione

****La protezione della salute fisica e psichica dei lavoratori sul posto di
lavoro, la verifica del rispetto delle disposizioni sulla durata del lavoro e
del riposo, le protezioni speciali dei giovani, delle donne incinte o madri
che allattano e la prevenzione degli infortuni professionali, sono i
principali compiti dell'Ufficio dell'ispettorato del lavoro.  
 **  
**

 **Consulenza ed informazione** ai datori di lavoro, ai lavoratori, alle
associazioni e a tutti coloro che operano nell’ambito della sicurezza e la
salute sul posto di lavoro (posto ed ambiente di lavoro, organizzazione e
contenuto del lavoro, protezioni speciali per i giovani e le donne incinte).  
  
 **Approvazione dei piani** di tutte le costruzioni, trasformazioni di aziende
(ente formato da un datore di lavoro e di almeno un lavoratore);  
  
**Permessi d’esercizio** per l’inizio dell’attività aziendale e la messa in
esercizio e l’utilizzo delle installazioni di produzione.  
  
 **Visite di controllo nelle aziende** per la verifica delle condizioni
d’impiego del personale con riferimento, in particolare, alla tutela della
salute e la sicurezza dei lavoratori, agli orari di lavoro e alla protezione
dei giovani e delle donne incinte.  
  
**Regolamento d’azienda** , verifica dei regolamenti sottoposti per
approvazione.  
  
**Assoggettamento** delle aziende a carattere industriale alle disposizioni
speciali della Legge federale sul lavoro, relative modifiche e stralci.  
 ****

 **Direttiva MSSL** , controllo dei sistemi di gestione della sicurezza e la
salute sul posto di lavoro così come la consulenza nell’ambito della direttiva
concernente l’appello ai medici e agli altri specialisti della sicurezza sul
lavoro (MSSL).  
  
 **Permessi di lavoro** , rilascio di permessi in deroga ai normali orari di
lavoro (lavoro notturno, domenicale, continuo).  
  
**Giovani** , rilascio di autorizzazioni per l’occupazione di giovani
prosciolti dall’obbligo scolastico, che non hanno compiuto 15 anni.  
  
 **Negozi** , decisioni di deroga sugli orari d’apertura dei negozi in
occasione di esposizioni, inaugurazioni di nuove attività o giubilei. Multe in
caso d’infrazione alle disposizione della legge cantonale sull’apertura dei
negozi.  
  
**Mercato del lavoro** , controllo sul rispetto delle disposizioni in materia
d’occupazione e d’impiego dei lavoratori distaccati da aziende estere sul
nostro territorio, controllo e monitoraggio delle condizioni di lavoro e di
salario nelle aziende indigene.  
  
 **Lotta al lavoro nero** , verifica dell’osservanza degli obblighi d’annuncio
e di autorizzazione conformemente al diritto in materia di assicurazioni
sociali, stranieri e imposte alla fonte.

