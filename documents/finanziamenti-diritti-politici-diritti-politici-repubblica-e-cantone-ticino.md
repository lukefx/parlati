#  Finanziamenti

### Notifica dei contributi

I partiti politici cantonali e le loro sezioni notificano alla Cancelleria
dello Stato entro il 31 gennaio il nome dei singoli donatori e l'ammontare dei
contributi eccedenti complessivamente l'importo di 10'000 franchi ricevuti nel
corso dell'anno precedente; per sezioni si intendono in particolare le
associazioni riconosciute dal partito o che hanno un rapporto stretto con lo
stesso, nonché i suoi organi territoriali sovracomunali.

I candidati alle elezioni cantonali notificano alla Cancelleria dello Stato il
nome dei singoli donatori e l'ammontare dei contributi eccedenti
complessivamente l'importo di 5'000 franchi entro il termine di tre giorni da
quando le liste e le candidature sono divenute definitive; se il contributo è
versato dopo tale momento, il termine di tre giorni decorre dal momento del
versamento.

I comitati di sostegno per una votazione cantonale notificano alla Cancelleria
dello Stato il nome dei singoli donatori e l'ammontare dei contributi
eccedenti complessivamente l'importo di 5'000 franche entro il termine di re
giorni dalla pubblicazione del decreto di convocazione nel Foglio ufficiale,
se il contributo è versato dopo tale momento, il termine di tre giorni decorre
dal momento del versamento.

La Cancelleria dello Stato pubblica le notifiche nel Foglio ufficiale.

I capoversi 1-3 si applicano per analogia anche ai partiti politi comunali e
alle loro sezioni, ai candidati alle elezioni comunali e ai comitati di
sostegno per una votazione comunale; le notifiche sono comunicate alla
cancelleria comunale, la quale le pubblica all'albo comunale per un periodo di
quindi giorni.

### Sanzioni

Si rimanda all'articolo 91 della Ledp.

### Finanziamento di campagne da parte degli enti pubblici

Il Consiglio di Stato e gli enti cantonali di diritto pubblico informano entro
tre giorni mediante comunicazione pubblica sulla decisione di versamento di
qualsiasi contributo per il finanziamento della campagna di una votazione.

Il Municipio e gli enti comunali di diritto pubblico informano entro tre
giorni mediante pubblicazione all'albo comunale sulla decisione di versamento
di qualsiasi contributo per il finanziamento della campagna di una votazione.

