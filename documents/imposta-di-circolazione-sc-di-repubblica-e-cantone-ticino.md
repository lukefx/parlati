# L'imposta di circolazione

L’immatricolazione di un veicolo comporta il pagamento di un'imposta di
circolazione annuale in base all'art. 1 della Legge sulle imposte e tasse di
circolazione dei veicoli a motore del 9 febbraio 1977 e successive modifiche.

L'imposta, ad eccezione per quella dei ciclomotori e per i carri a mano
provvisti di motore, è prelevata in ragione di tanti
trecentosessantacinquesimi quanti sono i giorni che intercorrono dalla data
del rilascio della licenza di circolazione alla fine dell'anno civile.

La stessa è rimborsata nella misura di un trecentosessantacinquesimo per ogni
giorno in cui il veicolo è ritirato dalla circolazione.

##  Novità dell'imposta di circolazione 2023

####  Maggiori informazioni

## Imposta di circolazione 2023

L'imposta di circolazione dovuta per le automobili e le automobili pesanti è
**differenziata a seconda del ciclo di misurazione delle emissioni di CO2**.

Esistono 2 cicli di misurazione:

 **NEDC:**  
relativo generalmente ai veicoli fabbricati prima del 2019|  **WLTP x:**  
relativo generalmente ai veicoli fabbricati a partire dal 2019  
---|---  
Esempio etichetta **NEDC**  
|  Esempio etichetta **WLTP x**  
  
Formula in base al ciclo **NEDC**  
 **Fr. 120.- + (emissioni CO2 g/km - 95 g/km) 1.422**  
  
Se le emissioni di CO2 sono **uguali o inferiori a 95 g/km** , l'imposta
dovuta sarà di **Fr** , **120.-** , ovvero la sola tassa base.| Formula in
base al ciclo **WLTP**  
 **Fr. 120.- + (emissioni CO2 g/km - 118 g/km) 1.422**  
  
Se le emissioni di CO2 sono **uguali o inferiori a 118 g/km** , l'imposta
dovuta sarà di **Fr**. **120.-** , ovvero la sola tassa base.  
  

xIl ciclo WLTP ha come obiettivo una misurazione delle emissioni e dei consumi
che si avvicini il più possibile alla realtà, di conseguenza i valori che
risultano da questa misurazione sono tendenzialmente più alti di quelli del
NEDC (circa 23-25%)

Come reperire il valore di emissione di CO2:

  * Il **valore di emissione di CO2** della vostra automobile è reperibile sul sito www.etichettaenergia.ch allestendo l'etichetta energia.
  * Per la creazione dell'etichetta energia è necessario inserire il **codice** composto da **sei** valori ( **cifre e lettere** ) dell'approvazione del tipo ( **si trova alla posizione 24 della licenza di circolazione o può essere richiesto al proprio garagista** ).

### Automobili immatricolate prima del 2009

Le automobili e automobili pesanti immatricolate prima del 01.01.2009
beneficiano per il 2023 di una moratoria, ovvero una sospensione della
modifica di legge.

La loro imposta di circolazione è, quindi, la stessa dovuta nel 2022 e
calcolata secondo la precedente formula:

 **Fr. 158.- + (massa totale * kW) / 560**

### Altri generi veicolo

Le formule per il calcolo dell'imposta di circolazione di tutti gli altri
generi di veicolo non sono state modificate.

### Calcolatore

Calcolatore dell'imposta di circolazione.

## Domande frequenti

####  Dove posso trovare il valore delle emissioni di CO2 del mio veicolo?

Il valore delle emissioni di CO2 può essere ottenuto allestendo un'etichetta
energetica del proprio veicolo seguendo il link all'apposito sito web della
Confederazione.

In alternativa il COC (certificato di conformità europeo) riporta questo dato
per i veicoli che non dispongono di un'approvazione del tipo.

####  Come posso sapere se il mio veicolo è stato misurato in base al ciclo
NEDC/WLTP?

Allestendo un'etichetta energetica del proprio veicolo seguendo il link
all'apposito sito web della Confederazione.

Il sito riporta sull'etichetta allestita il ciclo di misurazione delle
emissioni.

####  Quale valore di emissioni è valido se il mio veicolo è stato misurato in
base a entrambi i cicli?

In questo caso il valore di riferimento è sempre quello relativo al ciclo
WLTP.

####  Quali sono le basi legali principali relative a queste modifiche?

La legge sulle imposte e tasse di circolazione dei veicoli a motore del 9
febbraio 1977.

####  Dove trovo il codice dell'approvazione del tipo del mio veicolo?

Questo codice si trova al punto 24 della licenza di circolazione (carta
grigia).

In caso di veicoli importati direttamente dall'estero non esiste approvazione
del tipo (X) e i dati tecnici validi per l'ammissione alla circolazione sono
riportati sul COC (certificato di conformità europeo).

####  La mia approvazione del tipo è "X", dove trovo il valore delle emissioni
di CO2?

In caso di veicoli importati direttamente dall'estero non esiste approvazione
del tipo (X) e i dati tecnici validi per l'ammissione alla circolazione sono
riportati sul COC (certificato di conformità europeo).

####  Chi misura le emissioni di CO2 dei veicoli?

I dati tecnici validi per l'ammissione alla circolazione di veicoli sono
registrati dall'Ufficio federale delle strade (USTRA) e messi a disposizione
dei cantoni attraverso specifiche banche dati costantemente aggiornate.

####  Come si applica un esponente di 1.422? Quale è il calcolo da eseguire?

Per applicare questo esponente è necessaria una calcolatrice scientifica.
Questa è generalmente disponibile su tutti i computer e smartphone recenti. Va
innanzitutto digitato il numero che deve essere elevato e in seguito, per
poter applicare l'esponente, bisogna premere il tasto " **X Y**"; a questo
punto basta digitare l'esponente di 1.422 e cliccare su "uguale" (=).

####  È possibile richiedere una proroga o la rateizzazione per il pagamento
dell'imposta di circolazione?

No. L’imposta di circolazione è dovuta annualmente entro il 1° marzo.

Nel caso di mancato pagamento entro il termine stabilito verrà avviata la
procedura d’incasso (richiami) che terminerà nel mese di giugno con l’invio
dell’ordine di sequestro delle targhe.

Primo richiamo esente da spese.

Diffida di pagamento, tassa di richiamo fr. 20.00.

Decisione di sequestro tassa fr. 100.00.

####  Come ci si deve comportare se si è ricevuto la raccomandata inerente il
mancato pagamento tasse e/o imposta di circolazione?

Trasmettere via fax (091 814 97 99) oppure via mail (di-
sc.contabilita(at)ti.ch) il giustificativo dell'avvenuto pagamento della
fattura inviata separatamente (vedi punto 4 della decisione di sequestro
targhe).

####  Quando viene emessa la fattura per l'imposta di circolazione annua?

Di principio all’inizio dell’anno.  
Entro il 15-20 gennaio viene effettuata la spedizione delle fatture.

####  Come ci si deve comportare se si è ricevuto la raccomandata inerente la
sospensione di assicurazione responsabilità civile per veicoli?

Alla ricezione bisogna mettersi in contatto con la propria assicurazione e
liquidare le eventuali pendenze.

In seguito, entro i cinque giorni dalla ricezione della raccomandata, bisogna
accertarsi che la trasmissione dell’attestato elettronico da parte
dell’assicurazione sia avvenuta correttamente telefonando al numero 091 814 97
00.

Trascorso infruttuosamente il termine di cinque giorni, gli organi di polizia
saranno incaricati del sequestro delle relative targhe con la riscossione
della tassa di CHF 100.00.

####  Quali sono le possibilità che il detentore ha per poter usufruire
dell'esonero parziale o totale dell'imposta di circolazione

Si invita a visionare la pagina relativa all'esonero dell'imposta di
circolazione.

## Link utili

  * L'imposta di circolazione
  * Calcolo imposta di circolazione
  * Esonero imposta di circolazione
  * Iscrizione alla fattura elettronica (eBill)

