# Targa per sistemi di trasporto posteriori  
(“Targa rossa”)

Valide dal **01.03.2022** su tutto il territorio nazionale

## Procedura

##  Informazioni

La targa per sistemi di trasporto, anche conosciuti come “portabici” o
“portatutto”, permette di evitare di dover staccare la targa posteriore del
veicolo quando l’utente decide di montare un sistema di trasporto sul proprio
veicolo.  
La targa è una copia della targa posteriore già in possesso dell’utente, ma
stampata su sfondo rosso, anziché bianco. Può essere usata solo in
combinazione con le targhe bianche che riportano lo stesso numero e in nessun
caso ha validità se utilizzata da sola.  
Proprio per queste caratteristiche è anche chiamata “targa ripetitrice” e
funge quindi da estensione della targa posteriore che viene ostruita dal
sistema di trasporto.  
Non è obbligatorio utilizzare la targa rossa sui sistemi di trasporto; rimane
infatti consentito smontare la targa posteriore bianca per collocarla sul
portabici.

##  Compilare

Compilare il modulo online per la stampa.Si deve considerare che la stampa
richiede 10-12 giorni.

Durante la procedura di ordinazione potrete decidere:

  * Ricevere la targa per posta al vostro domicilio (costo di spedizione di 7.- fr);
  * Il ritiro della targa presso la Sezione della circolazione;
  * Il ritiro della targa presso uno dei 7 posti della Polizia cantonale distribuiti nei vari distretti.

Richiesta Targa rossa

##  Pagare

La targa ha un costo di 20.- fr una tantum.

##  Altre informazioni utili

####  Dove posso utilizzare la targa rossa?

Su tutto il territorio svizzero e nelle seguenti nazioni.

####  Devo denunciare lo smarrimento della targa rossa?

A differenza delle regolari targhe di controllo, l'eventuale smarrimento della
targa rossa non deve essere denunciato all'autorità.

####  Cosa significa che la targa rossa non ha un valore giuridico proprio?

Significa che la targa non ha nessun valore se usata senza le regolari targhe
di controllo con lo stesso numero. Tuttavia, non bisogna confondere questa
assenza di valore giuridico con l'applicazione dell'art. 97 della Legge
federale sulla circolazione stradale, che prevede una sanzione per chi, tra le
altre, utilizza targhe alterate o contraffatte o utilizza targhe non
rilasciate per il veicolo su cui sono apposte.

####  Posso prestare la targa rossa a un amico o a un famigliare?

Purtroppo non è possibile prestare la targa rossa, in quanto non sarebbe
utilizzata in combinazione con le regolari targhe di controllo di cui è
ripetitrice.

####  Se deposito la mia targa per un periodo di tempo, devo depositare anche
la targa rossa?

No, non esiste deposito della targa rossa, quest'ultima può essere lasciata
per esempio sul portabiclette per il periodo del deposito. In caso il deposito
diventa definitivo, la targa rossa va rimossa e non più utilizzata.

####  Devo pagare annualmente anche la targa rossa?

No, la targa rossa ha un costo _una tantum_ legato alla produzione.

####  Per quali tipologie di targhe posso richiede la targa ripetitrice
(rossa)?

La targa ripetitrice (rossa) è prevista solo e unicamente per le targhe
bianche con validità illimitata.

####  Posso ordinare la targa rossa anche allo sportello di Camorino o tramite
un formulario cartaceo?

No, l'ordinazione della targa rossa è prevista solo e unicamente online sul
sito della Sezione della circolazione.

## Link utili

  * Elenco targhe
  * Asta targhe
  * Cessione targhe
  * Deposito targhe
  * Proroga deposito targhe
  * Ristampa targhe
  * Blocco comunicazione dati personali
  * Annullare una targa trasferibile
  * Sequestro targhe
  * Targhe d'esportazione 
  * Targhe temporanee (di polizia) 
  * Targhe provvisorie (turisti) 
  * Targa rossa 
  * Veicoli e rispettive targhe

