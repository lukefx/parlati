  * Tre Valli
  * Bellinzonese
  * Locarnese
  * Luganese
  * Mendrisiotto

#  Intimazione trasporto pubblico 2021 (TP 2021)

##  Contesto

Nel dicembre 2020 verrà aperta la galleria di base del Monte Ceneri (GBC).
Quest’opera consentirà la realizzazione di un servizio ferroviario regionale
di tipo metropolitano e avvicinerà gli agglomerati ticinesi portando ad una
vera rivoluzione per la mobilità nel nostro Cantone.

Per approfittare appieno di questa occasione l'intera catena di trasporto
verrà adattata. Con lo scopo di mettere a disposizione della popolazione un
servizio di trasporto pubblico ancora più attrattivo, grazie a coincidenze
snelle con la rete ferroviaria durante tutto il giorno, il Dipartimento del
territorio e le Commissioni regionali dei trasporti (CRT) hanno elaborato un
progetto di riorganizzazione della rete del trasporto pubblico regionale e
urbano in tutto il Cantone.

I lavori sono in corso dall'autunno 2017 e l'elaborazione del progetto si è
conclusa lo scorso mese di aprile con l'allestimento dell'orario di dettaglio
e la consegna dell'offerta finanziaria da parte delle imprese di trasporto
(IT).  
Su tale base si può ora procedere con l'iter formale di approvazione della
nuova offerta e del credito sulla base dei disposti della Legge cantonale sui
trasporti pubblici (LTPub).

##  Intimazione

Conformemente all’art. 11 della LTPub il Consiglio di Stato ha adottato
l’offerta di trasporto pubblico per le linee regionali e urbane di importanza
cantonale a partire dal 2021.  
**_La nuova offerta è stata intimata ai Comuni in data 10 luglio 2019._**

La documentazione completa (rapporti di intimazione e piani di rete) è a
disposizione dei Comuni in forma digitale e può essere scaricata da questo
sito.

La versione cartacea della documentazione può essere consultata presso:

  * Sezione della mobilità   
Via F. Zorzi 13  
6500 Bellinzona

Contro la nuova offerta di trasporto pubblico i **_Comuni possono presentare
opposizione al Gran Consiglio_** entro il 10 settembre 2019.

###  Modulo di contatto

Scrivici

