Disabilità __Mantenimento, assistenza e cura a domicilio  
Anziani __Mantenimento, assistenza e cura a domicilio  
Mantenimento, assistenza e cura a domicilio __Persone anziane | Persone con
disabilità  
Familiari curanti __Prestazioni e servizi per persone che necessitano di
assistenza  

#  Assistenza, cura e sorveglianza a domicilio

L'assistenza, la cura e la sorveglianza a domicilio comprendono prestazioni
temporanee o durature, preventive o riabilitative, eseguite presso
l'abitazione dell'utente e finalizzate al mantenimento a domicilio e allo
sgravio di chi se ne occupa.

  * Servizi di assistenza e cura a domicilio (SACD)
  * Infermieri indipendenti
  * Collaboratori familiari (badanti)
  * Assistenza e sorveglianza puntuali

##  Servizi di assistenza e cura a domicilio (SACD)

### Cosa sono i Servizi di assistenza e cura a domicilio?

Sono considerati Servizi di assistenza e cura a domicilio (SACD) le
organizzazioni e gli operatori che offrono prestazioni di assistenza e cura a
domicilio.

Sul territorio ticinese esistono 6 SACD riconosciuti dal Cantone. Essi sono
gestiti da associazioni di diritto privato senza scopo di lucro e sono
finanziati per le prestazioni che erogano tramite un contratto di prestazione.
Vi sono inoltre diversi servizi di assistenza e cura a domicilio privati.

### A chi sono destinati?

Sono destinati a chi temporaneamente oppure in modo duraturo necessita di cure
e sostegno in seguito a eventi quali la maternità, la malattia o l’infortunio
oppure a causa di difficoltà dovute a disabilità o vecchiaia.

### Quali prestazioni offrono?

I servizi d’interesse pubblico offrono:

  * valutazione dei bisogni, consigli mirati e coordinamento dei provvedimenti in base alle esigenze;
  * informazione e attivazione delle risorse disponibili sul territorio;
  * consulenza igienica, sanitaria e sociale;
  * educazione e prevenzione sanitaria;
  * cure medico-terapeutiche (medicazioni, somministrazione della terapia, prelievi per esami di laboratorio, misurazione dei parametri vitali, ecc.);
  * cure di base (aiuto per vestirsi, svestirsi e alzarsi, igiene personale, ecc.);
  * aiuti di economia domestica (pulire, stirare, ecc.).

I servizi privati ricevono un finanziamento pubblico unicamente per le
prestazioni di cura (consigli e istruzioni, esami e cure, cure di base);
possono però erogare altri tipi di prestazioni (ad es. economia domestica e
trasporti).

### Come avviene l’accesso?

Le prestazioni di cura sono erogate su prescrizione medica.

### Quali sono i costi a carico dell'utente?

Le cure medico-terapeutiche e le cure di base sono coperte dall'assicurazione
malattia di base.

Le altre prestazioni sono fatturate direttamente all'utente in funzione del
suo reddito, secondo il tariffario in vigore nei servizi riconosciuti ai sensi
della Legge sull'assistenza e cura a domicilio (LACD). Queste possono essere
in parte coperte da assicurazioni complementari private. Alcune sono gratuite,
come la consulenza igienico-sanitaria in ambito materno-pediatrico.

Per maggiori informazioni sui costi e sulle modalità di copertura degli stessi
si consiglia di fare riferimento agli enti che offrono la prestazione oppure a
un servizio di consulenza e orientamento.

### Basi legali

  * 832.112.31 Ordinanza del DFI sulle prestazioni dell’assicurazione obbligatoria delle cure medico-sanitarie (Ordinanza sulle prestazioni, OPre) del 29 settembre 1995
  * 872.100 Legge sull’assistenza e cura a domicilio (LACD) del 30 novembre 2010
  * 872.110 Regolamento d'applicazione della Legge sull'assistenza e cura a domicilio del 22 agosto 2012
  * 872.120 Regolamento sui requisiti essenziali di qualità per i servizi di assistenza e cura a domicilio e per i centri terapeutici somatici diurni e notturni del 22 marzo 2011
  * 875.125 Direttiva sulle qualifiche minime del personale curante a dipendenza delle prestazioni erogate nei servizi di assistenza e cura a domicilio del 13 maggio 2011

__Prossimo  
Infermieri indipendenti

### Correlati

  * Consulenza e orientamento per persone anziane e le loro famiglie
  * Consulenza e orientamento per persone con disabilità e le loro famiglie
  * Contributo di sostegno per il mantenimento a domicilio
  * Contributo destinato all'organizzazione di soluzioni individuali d'abitazione
  * Servizio di pasti a domicilio
  * Servizi di trasporto
  * Servizio di telesoccorso
  * Servizio di podologia
  * Volontariato
  * Servizi di cure palliative a domicilio
  * Sostegno ai familiari curanti
  * Congedi per familiari curanti

### Link e approfondimenti

  * Servizi di assistenza e cura a domicilio di interesse pubblico

### A chi rivolgersi

**Ufficio degli anziani e delle cure a domicilio**  
Vicolo Santa Marta 2  
6501 Bellinzona

tel. +41 91 814 54 71  
dss-uacd@ti.ch

  * Dove trovarci

### Servizi di assistenza e cura a domicilio pubblici in Ticino

  * Consulta la lista

### Servizi di assistenza e cura a domicilio privati in Ticino

  * Consulta la lista

