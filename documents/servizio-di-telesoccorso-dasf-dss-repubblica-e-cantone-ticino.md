Disabilità __Mantenimento, assistenza e cura a domicilio  
Anziani __Mantenimento, assistenza e cura a domicilio  
Mantenimento, assistenza e cura a domicilio __Persone anziane | Persone con
disabilità  
Familiari curanti __Prestazioni e servizi per persone che necessitano di
assistenza  

#  Servizio di telesoccorso

Il telesoccorso fornisce maggiore sicurezza all’utente e ai suoi familiari,
facilitando l’intervento tempestivo in caso di bisogno (malessere, caduta,
incidente domestico, ecc.).

### Come funziona il servizio di telesoccorso?

Il telesoccorso si attiva tramite un dispositivo, solitamente da indossare
come bracciale, collegato alla centrale 144 attraverso un sistema di allarme
operativo 7 giorni su 7, 24 ore su 24. Grazie al vivavoce è possibile
comunicare con un operatore e in caso di bisogno vengono organizzati i
soccorsi. Per la sicurezza fuori casa è possibile inoltre richiedere un
sistema di allarme GPS.

Il servizio rientra tra i Servizi d'appoggio riconosciuti dalla Legge
sull’assistenza e cura a domicilio (LACD).

### Chi lo gestisce?

Il servizio è gestito dall’Associazione Ticinese Terza Età (ATTE) in
collaborazione con la Croce Verde di Bellinzona e la centrale di allarme 144
di Ticino Soccorso.

### Quali sono i costi a carico dell’utente?

  * Tassa unica di allacciamento: 202 fr. (IVA inclusa), che comprende l’attivazione della carta SIM, la programmazione e l’istallazione a domicilio.
  * Abbonamento mensile: 38 fr. (IVA inclusa).

Le chiamate di controllo sono comprese nel prezzo.

Per maggiori informazioni sui costi e sulle modalità di copertura degli stessi
si consiglia di fare riferimento all'ente che offre la prestazione oppure a un
servizio di consulenza e orientamento.

### Basi legali

  * 872.100 Legge sull’assistenza e cura a domicilio (LACD) del 30 novembre 2010
  * 872.110 Regolamento d'applicazione della Legge sull'assistenza e cura a domicilio del 22 agosto 2012

### Correlati

  * Assistenza, cura e sorveglianza a domicilio
  * Servizio di pasti a domicilio
  * Servizi di trasporto
  * Servizio di podologia
  * Volontariato
  * Sostegno ai familiari curanti
  * Congedi per familiari curanti

### Link e approfondimenti

  * Telesoccorso della Svizzera italiana ATTE

### A chi rivolgersi

**Ufficio degli anziani e delle cure a domicilio**  
Vicolo Santa Marta 2  
6501 Bellinzona

tel. +41 91 814 54 71  
dss-uacd@ti.ch

  * Dove trovarci

### Servizio di telesoccorso in Ticino

  * Contatti

