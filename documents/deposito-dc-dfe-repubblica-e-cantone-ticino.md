  * Incasso ordinario
  * Servizio dell'incasso ordinario
  *  __Pagamenti e interessi
  * Imposta preventiva
  *  __Estratti e attestazioni
  *  __Acconti
  *  __Partenza dal Ticino
  * Incasso coattivo
  * Servizio dell'incasso coattivo
  *  __Esecuzione
  * Contabilità e traffico pagamenti
  * Servizio di contabilità e traffico dei pagamenti
  * Modalità di pagamento
  *  __Rimborsi
  * Deposito
  * Condoni
  * Servizio dei condoni
  *  __Decisioni di condono

#  Contabilità e traffico pagamenti - Deposito (aggiornamento in vigore dal
01.01.2020)

Nei casi di trasferimento di **proprietà immobiliare** , ai sensi della legge
tributaria (art. 124 LT), l’alienante deve versare allo Stato,
**rispettivamente al notaio rogante in caso di atto pubblico** :

a) il **4 per cento** del valore di alienazione con durata di proprietà oltre
i 10 anni;

b) il **5 per cento** del valore di alienazione con durata di proprietà da
oltre 5 anni e non oltre i 10 anni;

c) il **6.5 per cento** del valore di alienazione con durata di proprietà non
oltre i 5 anni.

In alternativa l’alienante può consegnare **direttamente allo Stato** una
garanzia bancaria a prima richiesta, irrevocabile, di pari valore, con durata
di almeno 2 anni, rinnovabile annualmente.

Il versamento del deposito o la prestazione della garanzia **da parte
dell’alienante** devono essere effettuati **entro 30 giorni dal trasferimento
della proprietà** , con le seguenti modalità:

  *  **in caso trasferimenti di proprietà immobiliare per atto pubblico:**  
il versamento deve essere effettuato su un conto del notaio rogante;

  * **negli altri casi:**  
il versamento deve essere effettuato sul conto corrente postale no.
65-125557-8 intestato all’Ufficio esazione e condoni, 6501 Bellinzona;

  *  **se il deposito viene costituito tramite garanzia bancaria (con o senza atto pubblico):**  
la consegna della garanzia bancaria può avvenire direttamente presso l’Ufficio
esazione e condoni, 6501 Bellinzona.

In caso di atto pubblico, **il notaio rogante provvede a riversare il deposito
entro 10 giorni dalla sua ricezione,** sul conto corrente postale intestato
all’Ufficio esazione e condoni indicato sopra (posto in ogni caso che
l’iscrizione del trapasso di proprietà sia avvenuta). Contemporaneamente al
riversamento, al notaio è richiesto di indicare all’Ufficio esazione e condoni
i seguenti dettagli:

\- **nome e cognome dell’alienante;**

\- **mappale dell'immobile trasferito;**

\- **no. documento giustificativo indicato nel rogito;**

\- **no. conto del notaio su cui riversare eventuali eccedenze.**

 **In caso di più alienanti (es.: comunioni ereditarie, consorzi, ecc.)** è
importante indicare sin da subito all’Ufficio esazione condoni, Servizio
contabilità, il **nome e cognome di tutti gli alienanti** , nonché **le loro
quote di partecipazione** alla comunione di persone (anche solo tramite
e-mail).

Il pagamento del deposito tramite versamento o prestazione di una garanzia
bancaria sono liberatori nei confronti del terzo proprietario del pegno
(acquirente dell’immobile), ma non per il debitore di imposta, ai sensi
dell’art. 253 a cpv. 4 LT.

Nel caso di violazione degli obblighi procedurali derivanti dal deposito
imputabile unicamente a all’alienante, ed in particolare al mancato versamento
del deposito nei termini prescritti dalla legge, il notaio non potrà essere
ritenuto responsabile di tale violazione. Restano riservati i casi in cui il
notaio contravvenga lui stesso ai suoi obblighi procedurali, ai sensi degli
artt. 254 cpv. 2 bis e 257 LT.

Previa compensazione dell’imposta sugli utili immobiliari e di altre imposte
nei limiti dell’art. 253a cpv. 5 LT, l’autorità fiscale provvede a
**restituire eventuali eccedenze al notaio, salvo istruzioni scritte contrarie
da parte dell’alienante** (art. 253b cpv. 4 LT).

Qualora l’importo del deposito risultasse manifestamente sproporzionato
rispetto all’imposta sugli utili immobiliari che garantisce, è sempre
possibile richiedere in ogni tempo la riduzione dello stesso per il tramite
del relativo Modulo (allegato). Si precisa che la riduzione del deposito è
possibile solo qualora il richiedente non presenti degli altri scoperti di
imposte.

Documentazione

  * Modulo richiesta riduzione deposito
  * Circolare 8/2023
  * Esempio garanzia bancaria irrevocabile

Novità legislative o di prassi

  * Abolizione attestazioni vincolanti

### A chi rivolgersi

 **Divisione delle contribuzioni**  
 **Ufficio esazione e condoni**  
Viale S. Franscini 6  
6500 BELLINZONA  
  
telefono: +41 91 814.40.21  
email: dfe-dc.uec.deposito@ti.ch  
web: www.ti.ch/fisco

