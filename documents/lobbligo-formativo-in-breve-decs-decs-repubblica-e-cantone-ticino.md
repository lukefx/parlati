  * L’obbligo formativo in breve
  * Perché è importante
  *  __Come funziona
  * Domande frequenti
  * Per informarsi e orientarsi

#  L’obbligo formativo in breve

Dall'inizio dell'anno scolastico 2021-22 tutti i giovani residenti nel Cantone
Ticino devono proseguire la loro formazione almeno fino al compimento del 18°
anno di età. L'obiettivo è fare tutto il possibile per consentire a ogni
giovane di ottenere un diploma postobbligatorio: una base importante per
un'integrazione professionale e sociale di successo.

L’obbligo formativo non è l’obbligo scolastico e non comporta necessariamente
la frequenza di una scuola. Richiede che ogni giovane abbia un progetto
formativo concreto, adeguato alle sue capacità e interessi.

La legge riconosce come formazione le scuole postobbligatorie pubbliche o
private riconosciute (apprendistato in azienda, scuole professionali a tempo
pieno, licei, scuola cantonale di commercio, pretirocinio di orientamento o
integrazione, ecc.) ma anche ad esempio la frequenza di un corso o un
soggiorno per apprendere una lingua straniera o lo svolgimento di stages di
orientamento o altre misure inserite in un progetto formativo individuale.

L’obbligo formativo è una responsabilità congiunta dei genitori e del
Dipartimento dell’educazione, della cultura e dello sport (DECS). Per
garantire a tutti il miglior supporto possibile, dal 1° settembre 2021 è
attivo il servizio GO95, coordinato dalla Divisione della formazione
professionale, che ha il compito di contattare i giovani tra i 15 e i 18 anni
che risultano non seguire alcuna attività formativa per aiutarli a costruire
il proprio progetto formativo, in collaborazione con i genitori.

  * Perché è importante
  * Come funziona

  * Opuscolo informativo
  * Messaggio n. 7782 del 7 gennaio 2020
  * Basi legali

