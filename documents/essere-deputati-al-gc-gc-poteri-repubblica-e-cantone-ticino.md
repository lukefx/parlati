  * Essere deputati al GC
  * Menu
  * Presidenti GC dal 1900 a oggi
  * Legge sul GC e sui rapporti con il CdS
  *  __Composizione del Parlamento
  *  __Cenni Storici
  * Menu
  * Ricerca messaggi governativi e atti parlamentari
  * Ordine del giorno
  * Archivio sedute GC (ordini del giorno e verbali)

#  Deputati al Gran Consiglio

Alla carica di deputato al Gran Consiglio possono essere eletti tutti i
cittadini svizzeri di 18 anni compiuti. Tale carica è incompatibile con quella
di Consigliere di Stato, di membro dell'ordine giudiziario e con un impiego
pubblico salariato cantonale; la legge regola le eccezioni.

L'eletto non domiciliato in un Comune del Cantone deve prendervi domicilio
entro 3 mesi dal giorno della proclamazione degli eletti, pena la decadenza
dalla carica.

I deputati al Gran Consiglio non sono politici di professione. Essi, in
aggiunta alle competenze decisionali nelle materie di spettanza del
Parlamento, hanno la facoltà di presentare iniziative nella forma elaborata o
in quella generica per proporre revisioni parziali della Costituzione
cantonale o modifiche legislative. Nel caso di approvazione da parte del Gran
Consiglio di un'iniziativa generica, il Consiglio di Stato è chiamato a
elaborare un progetto di norma costituzionale, rispettivamente di norma
legislativa.

I deputati, tramite la mozione, possono chiedere al Consiglio di Stato di
prendere un provvedimento di interesse generale. Se il Consiglio di Stato
respinge la mozione, su decisione del Gran Consiglio la stessa può diventare
vincolante per il Governo, riservate le sue competenze costituzionali.

Tramite l'interpellanza o l'interrogazione i deputati possono porre domande al
Consiglio di Stato su oggetti di interesse generale. La risposta governativa
sarà orale per le interpellanze nell'ambito di una seduta parlamentare,
rispettivamente scritta per le interrogazioni.

Essi possono inoltre proporre al Gran Consiglio di esercitare i diritti di
iniziativa e di referendum che la Costituzione federale attribuisce al
Cantone.

A partire dal 2000, i deputati al Gran Consiglio ticinese hanno rinunciato al
titolo di onorevole.

###  Contatti

**Servizi del Gran Consiglio**  
Piazza Governo 6  
6501 Bellinzona

tel. +41 91 814 43 26  
fax +41 91 814 44 06  
sgc@ti.ch

**Segretario generale**  
Tiziano Veronelli

  * Trova collaboratori

  * Dove trovarci

  * Guida al Gran Consiglio ticinese

