COMUNICATI

AGENDA

COMUNICATI POLIZIA E MINISTERO

STREAMING

INFORMAZIONI

Dipartimento dell'educazione, della cultura e dello sport  

__Comunicato stampa

Dipartimento dell'educazione, della cultura e dello sport  

04 maggio 2023

__

__Comunicato stampa

Dipartimento dell'educazione, della cultura e dello sport  

04 maggio 2023

# Accendi la radio nella Settimana della formazione professionale

Il Dipartimento dell’educazione, della cultura e dello sport (DECS), tramite
la Divisione della formazione professionale (DFP), comunica che da lunedì 8 a
venerdì 12 maggio si svolgerà in tutta la Svizzera la prima edizione della
«Settimana della formazione professionale». In Ticino le stazioni radio RSI
Rete Uno, Radio 3i e Radio Ticino trasmetteranno interviste a specialisti/e
del settore, apprendisti/e e giovani partecipanti agli SwissSkills 2022, oltre
che servizi di approfondimento.

  

Dall’8 al 12 maggio in tutta la Svizzera i riflettori saranno puntati sulla
formazione professionale. La “ _Settimana della formazione professionale_ ” è
un’iniziativa della Conferenza svizzera degli uffici della formazione
professionale con il sostegno della Segreteria di Stato per la formazione, la
ricerca e l’innovazione (SEFRI) e la campagna nazionale
Formazioneprofessionaleplus. Vi partecipano 22 Cantoni e oltre 30 stazioni
radiofoniche.

In Ticino l’iniziativa è inserita in Millestrade, il progetto di salone dei
mestieri diffuso sul territorio. Da lunedì 8 a venerdì 12 maggio su RSI Rete
Uno, Radio 3i e Radio Ticino proporranno interviste e momenti in diretta,
grazie ai quali sarà possibile conoscere giovani apprendisti e apprendiste,
ascoltare i professionisti e le professioniste della formazione, ricevere
consigli dagli specialisti dell’orientamento scolastico e professionale,
condividere le emozioni e sentimenti dei genitori che vivono il momento della
scelta dopo le scuole medie. Saranno inoltre proposti momenti di
approfondimento sulle sfide della formazione professionale, le nuove
professioni e i settori del futuro, la formazione continua e degli adulti e
per un apprendistato libero dai pregiudizi.

La programmazione delle stazioni radio è disponibile sul sito della Settimana
della formazione professionale.

A complemento di questi momenti radiofonici, sono inoltre previsti tre eventi
in presenza:

  * Mercoledì 10 maggio 2023 dalle 14 alle 16.30 alla Città dei mestieri della Svizzera italiana sarà proposto il corso “Crea in tuo video CV”, in collaborazione con RSI Edu. Qui maggiori informazioni
  * Mercoledì 10 maggio dalle 17 alle 19 alla scuola media di Agno avrà luogo una serata evento per festeggiare i 10 anni di LIFT in Ticino, un progetto di sostegno alla transizione verso l’apprendistato dopo la scolarità obbligatoria. Qui maggiori informazioni. · 
  * Sabato 13 maggio dalle 10 alle 15 alla nuova sede della Scuola Specializzata superiore in cure infermieristiche (SSSCI) a Manno, sarà possibile scoprire le professioni del settore sanitario nelle porte aperte dei centri professionali sanitari e sociali. Qui maggiori informazioni.

### Allegati

  * __Flyer Settimana della formazione professionale

