Famiglia e figli __Adozione e affidamento | Supporto, aiuto e protezione  
Giovani __Supporto, aiuto e protezione  
Aiuto e protezione __Protezione di famiglie, minori e adulti | Adozione e
affidamento  

#  Adozione

L’adozione è una misura di protezione sussidiaria, utilizzata in Svizzera in
situazioni particolari e solo quando il rientro del minore nella sua famiglia
è da escludere. La decisione di adozione è irrevocabile e scioglie i vincoli
di filiazione anteriori: il figlio adottato acquisisce lo stesso statuto
giuridico del figlio biologico. L’adozione internazionale è ammessa quando
nessun’altra forma di accoglienza è possibile nel Paese d’origine.

  * Procedura di adozione
  * Ricerca origini
  * Servizi di collocamento e intermediari

##  Procedura di adozione

### Chi deve dare il consenso all'adozione?

Entrambi i genitori biologici, se conosciuti.

### Come diventare famiglia adottiva?

  * La persona o la coppia interessata ad adottare compila il formulario di richiesta per un primo incontro informativo con un operatore sociale del Settore affidamenti famigliari e adozioni ACC/TI dell’Ufficio dell'aiuto e della protezione (UAP). Nel corso del colloquio con l’operatore, si verificano i requisiti necessari per fare domanda di adozione.
  * Dopo il colloquio informativo, se intenzionata a continuare, la persona o la coppia si deve iscrivere ad uno dei corsi preadottivi proposti da formatori con comprovata esperienza nell’ambito. Il certificato di formazione dovrà essere allegato al dossier di candidatura.
  * Se il dossier presentato è completo e risponde ai criteri formali, inizia il percorso di valutazione dell’idoneità all’adozione condotto da un operatore sociale e da uno psicologo o uno psichiatra esterno.
  * Se l’esito è positivo, la persona o la coppia candidata riceve il certificato di idoneità all’adozione, che ha validità di tre anni rinnovabile e indica il profilo del minore e il Paese d’origine stabiliti.
  * Dopo l’ottenimento dell’idoneità, la persona o la coppia candidata prepara il dossier per il Paese d’origine ed entra nella fase di attesa di una proposta di abbinamento, che dura mediamente almeno 3 anni.
  * La proposta di abbinamento viene verificata dal Settore e, se conforme, presentata alla persona o alla coppia candidata all’adozione, che deve a sua volta approvarla.

### A chi richiedere la documentazione per preparare il dossier di
candidatura?

Al Settore affidamenti famigliari e adozioni ACC/TI dell’UAP.

### Come prepararsi all’arrivo di un figlio adottivo ed essere sostenuti nella
propria genitorialità adottiva?

Le persone o coppie interessate all’adozione sono tenute a partecipare a dei
corsi formativi pre e post adozione (vedi approfondimenti). Il certificato di
frequenza del primo corso è da consegnare al momento dell'inoltro della
propria candidatura.

Nel corso dell’anno di vigilanza svolta dal Settore affidamenti famigliari e
adozioni dell’UAP, l’operatore sostiene la genitorialità adottiva dei neo-
genitori e, al bisogno, li indirizza presso terzi. Altre proposte formative di
approfondimento sono consultabili sui siti delle associazioni “Il Ponte”,“Mani
per l’infanzia” e “Spazioadozione”.

### È possibile candidarsi per un’adozione nazionale?

Sì, tenendo conto che le probabilità di abbinamento tramite adozione nazionale
sono esigue. È altresì possibile candidarsi contemporaneamente per un’adozione
nazionale e internazionale.

### Come candidarsi per l’adozione del figliastro?

L’adozione del figliastro è possibile solo a partire dai tre anni di
coabitazione della coppia e dopo un anno di accudimento del minore da parte
del coniuge.

  * La persona interessata ad adottare il figlio del coniuge, del partner registrato o del convivente di fatto, si rivolge all’Ufficio dello stato civile, che, dopo la verifica delle condizioni formali, trasmette al Settore affidamenti famigliari e adozioni ACC/TI dell’UAP la richiesta.
  * Il Settore richiede all’interessato di allestire il dossier di candidatura.
  * Se il dossier presentato è completo, inizia il percorso di valutazione dell’idoneità all’adozione condotto da un operatore sociale e da uno psicologo o psichiatra esterno. L’iter valutativo comprende l’audizione del minore da adottare ed è ritenuto il parere degli altri figli.
  * Il rapporto è trasmesso all’Ufficio dello stato civile, competente per pronunciare l’adozione.

### Basi legali

  * 210 Codice civile Svizzero (CSS) del 10 dicembre 1907
  * 211.221.31 Legge federale relativa alla Convenzione dell’AIA sull’adozione e a provvedimenti per la protezione del minore nelle adozioni internazionali (LF-CAA) del 22 giugno 2001
  * 211.222.338 Ordinanza sull’accoglimento di minori a scopo di affiliazione (OAMin) del 19 ottobre 1977
  * 211.221.36 Ordinanza sull’adozione (OAdoz) del 29 giugno 2011
  * 213.410 Regolamento concernente l’accoglienza di adottandi dell’8 ottobre 2013
  * 874.100 Legge sul sostegno alle attività delle famiglie e di protezione dei minorenni (Legge per le famiglie) del 15 settembre 2003
  * 874.110 Regolamento della Legge per le famiglie del 15 settembre 2003, del 20 dicembre 2005
  * 291 Legge federale sul diritto internazionale privato (LDIP) del 18 dicembre 1987
  * Raccomandazioni relative al compenso dei genitori affilianti ai sensi dell’art.294 CCS del 23 dicembre 2014

__Prossimo  
Ricerca origini

### Correlati

  * Indennità di maternità, di paternità e di adozione
  * Affidamento famigliare
  * Misure di protezione per minori e adulti
  * Supporto alla genitorialità, formazione e consulenza per genitori

### Novità e informazioni periodiche

  * Programma di formazione 2023
  * Formazione "Il tempo dell'attesa"
  * Formazione "Compagni di viaggio"
  * Gruppo genitori di ragazzi adolescenti

### Formulari

  * Modulo per la richiesta di un incontro informativo sull'adozione

### Link e approfondimenti

  * Opuscolo informativo sull'adozione in Svizzera
  * Procedura di adozione internazionale e nazionale
  * Procedura di adozione del figliastro
  * Associazione Il Ponte
  * Associazione Mani per l'infanzia
  * Associazione Spazioadozione

### A chi rivolgersi

**Settore affidamenti famigliari e adozioni (ACC / TI) - Adozioni**  
Via Giringhelli 19  
6500 Bellinzona

tel. +41 91 814 75 41  
dss-uap.affidi.adozioni@ti.ch

  * Dove trovarci

