Disabilità __Mantenimento, assistenza e cura a domicilio  
Anziani __Mantenimento, assistenza e cura a domicilio  
Mantenimento, assistenza e cura a domicilio __Persone anziane | Persone con
disabilità  
Familiari curanti __Prestazioni e servizi per persone che necessitano di
assistenza  

#  Volontariato

Il volontariato riveste un ruolo importante nel supportare il lavoro dei
professionisti della rete socio-sanitaria. Il volontario è attivo in
particolare nei Servizi di assistenza e cura a domicilio e nei Servizi
d’appoggio e svolge attività volte a prevenire la solitudine e l’isolamento
sociale delle persone bisognose di cura e assistenza.

### Chi è considerato volontario?

Ai sensi della Legge sull’assistenza e cura a domicilio (LACD) è considerato
volontario la persona che di propria volontà partecipa, direttamente o per il
tramite di un’associazione, all’offerta delle prestazioni di assistenza e cura
a domicilio e di supporto al domicilio, senza ricavarne alcun profitto.

### Quali prestazioni offrono i volontari?

I volontari possono offrire:

  * presenza a scopo di favorire il contatto sociale tramite visite a domicilio, accompagnamento durante il tempo libero, ascolto, ecc.;
  * accompagnamento fuori casa per visite mediche, spesa, ecc.;
  * accompagnamento amministrativo e finanziario per il disbrigo delle pratiche burocratiche.

### Come si accede alla prestazione?

I volontari fanno spesso parte di una delle numerose organizzazioni presenti
in Ticino. Per maggiori informazioni è possibile consultare il sito internet
della Conferenza del volontariato sociale.

### Quali sono i costi a carico dell’utente?

In alcuni casi può essere richiesto un modesto contributo per la copertura di
eventuali costi vivi.

### Basi legali

  * 872.100 Legge sull’assistenza e cura a domicilio (LACD) del 30 novembre 2010
  * 872.110 Regolamento d'applicazione della Legge sull'assistenza e cura a domicilio del 22 agosto 2012

### Correlati

  * Assistenza, cura e sorveglianza a domicilio
  * Servizio di pasti a domicilio
  * Servizi di trasporto
  * Servizio di telesoccorso
  * Servizio di podologia
  * Sostegno ai familiari curanti
  * Congedi per familiari curanti

### Link e approfondimenti

  * Conferenza del volontariato sociale

### A chi rivolgersi

**Ufficio degli anziani e delle cure a domicilio**  
Vicolo Santa Marta 2  
6501 Bellinzona

tel. +41 91 814 54 71  
dss-uacd@ti.ch

  * Dove trovarci

