  * Presentazione
  * Camere civili del Tribunale di appello
  * Prima Camera Civile
  * Seconda Camera Civile
  * Terza Camera Civile
  * Camera civile dei reclami
  * Camera di protezione
  * La Camera
  * Autorità regionali di protezione
  * Basi legali
  * Documentazione e formazione
  *  __Protezione dell'adulto
  * Autorità parentale congiunta
  * Camera di esecuzione e fallimenti
  * La Camera
  * Vigilanza sull'operato degli uffici
  * Potere disciplinare e regolamentare
  * Ispettorato di esecuzione e fallimenti
  * Circolari
  * Tassazioni
  * Riserva di proprietà
  * Pegno del Bestiame
  * Ricorsi in cause giudiziarie
  * Fallimenti internazionali
  * Tabella dei minimi d'esistenza
  * Basi Legali CEF
  * Menu
  * Preture
  * Giudicature di pace
  * Giudici di pace
  * Parità di sessi 
  * La parità di sessi
  * Quando e come rivolgersi

#  Tabella per il calcolo del minimo di esistenza agli effetti del diritto
esecutivo (art. 93 LEF)

**In vigore dal 1. settembre 2009**

apri tutto / chiudi tutto

####

I) Importo base mensile

 __

Le spese di sostentamento, abbigliamento e biancheria, igiene e salute,
manutenzione delle apparecchiature e dell’arredamento domestico, assicurazioni
private, cultura, così come le spese di elettricità e/o gas per la luce e la
cucina, ecc. sono in linea di principio riconosciute come assolutamente
necessarie e impignorabili giusta l’art. 93 LEF. Esse sono comprese nel
seguente importo base mensile:

| |  **1**|  **Per il debitore che vive da solo**| |  fr.| 1'200.00  
---|---|---|---|---|---|---  
| |  **2**|  **Per il debitore monoparentale con obblighi di mantenimento**| |
fr.| 1'350.00  
| |  **3**|  **Per coniugi, per due persone che vivono in regime di unione  
domestica registrata o per una coppia con figli**| | fr.| 1'700.00  
| |  **4**|  **Mantenimento dei figli**| | |  
| | |  per ogni figlio fino a 10 anni| | fr.| 400.00  
| | | per ogni figlio oltre 10 anni| | fr.| 600.00  
  
 **In caso di comunione domestica che comporta una diminuzione dei costi**  
Se due persone che vivono in comunione domestica senza figli dispongono
entrambe di un reddito, andrà applicato l’importo base per coniugi ridotto di
regola (ma al massimo) della metà (cfr. DTF 130 III 765 segg.).

**In caso di debitore domiciliato o dimorante all’estero 1  
**Se il debitore è domiciliato o dimora all’estero e il costo della vita nel
paese di domicilio o dimora è più basso rispetto a quello in Svizzera,
l’importo di base mensile (cifre da 1 a 4) va ridotto proporzionalmente (v.
per un confronto p. es. i siti internet www.numbeo.com e www.oecd.org/). Per
quanto attiene ai **debitori frontalieri** , ovvero domiciliati o dimoranti
**nella fascia di confine tra Svizzera e Italia** , l’importo di base mensile
(cifre da 1 a 4) dev’essere **ridotto del 20%**. Tale riduzione verrà adeguata
in funzione degli eventuali cambiamenti del costo della vita nel paese di
riferimento rispetto alla Svizzera.  

* * *

1-Aggiunta del 5 dicembre 2017, in vigore dal 1° gennaio 2018.

####

II) Supplementi all'importo base mensile

 __

 **1\. Canone di locazione, interessi ipotecari**  
Canone di locazione effettivamente pagato per appartamento o camera, senza le
spese di elettricità e/o gas per la luce e la cucina perché già considerate
nell’importo base mensile. Se il debitore abita in casa propria, in luogo del
canone locatizio vanno computate le spese connesse all’immobile. Esse
consistono degli interessi ipotecari (senza ammortamento), dei contributi di
diritto pubblico e delle spese di manutenzione, calcolate sulla media mensile.

* * *

**1.1.** Se per propria maggiore comodità il debitore vive in un appartamento
o in una camera con un canone locatizio sproporzionato rispetto alla sua
situazione personale ed economica, quest’ultimo può essere computato in misura
ridotta rispetto a quanto effettivamente pagato; la riduzione può essere
operata di regola solo a partire dal primo termine utile di disdetta. Si deve
procedere analogamente nel caso in cui il debitore sia proprietario di un
alloggio gravato da un importo eccessivo di interessi ipotecari (DTF 129 III
526 segg.).

* * *

 **1.2.** In caso di comunione domestica (anche con figli maggiorenni che
vivono nell’economia domestica del debitore e che dispongono di un proprio
reddito da lavoro), le spese d’abitazione (canone locatizio e riscaldamento)
devono essere in linea di principio ripartite per quote uguali.

* * *

 **2\. Riscaldamento e spese accessorieII**  
costo mensile medio – spese annue ripartite su dodici mesi – per il
riscaldamento dell’abitazione e le spese accessorie.

* * *

**3.** Oneri sociali purché non siano già stati dedotti dal salario), come
contributi rispettivamente premi a:

  * AVS, AI e IPG
  * assicurazione disoccupazione
  * cassa malati
  * assicurazione infortuni
  * cassa pensione e previdenza professionale
  * associazioni professionali

I premi per le assicurazioni non obbligatorie non possono essere presi in
considerazione (DTF 134 III 323 segg., c. 3).

* * *

 **4.** Spese indispensabili connesse all’esercizio di una professione o di un
mestiere (purché non siano già a carico del datore di lavoro)

a) **Esigenze accresciute di vitto**  
in caso di lavori pesanti, a turni o di notte, come pure per chi deve compiere
lunghi tragitti per raggiungere il posto di lavoro: fr. 5.50.– per giornata
lavorativa.

b) **Spese per pasti fuori casa  
** per chi dimostra oneri accresciuti per pasti fuori casa: da fr. 9.00 fino a
fr. 11.00 per ogni pasto principale.

c) **Spese accresciute di abbigliamento e di pulizia  
** ad esempio per il personale di servizio, per i viaggiatori e i
rappresentanti di commercio: fino a fr. 50.00 al mese.

d) **Spese di trasferta per raggiungere il posto di lavoro**

  * mezzi pubblici di trasporto: spese effettive.
  * bicicletta: fr. 15.00 al mese per deterioramento.
  * scooter/ciclomotore: fr. 30.00 al mese per deterioramento, carburante, ecc.
  * motocicletta: fr. 55.00 al mese per deterioramento, carburante, ecc.
  * automobile: spese fisse e variabili, escluso l’ammortamento, solo nell’ipotesi che il veicolo sia impignorabile; in caso contrario saranno riconosciute le sole spese effettive per l’uso dei mezzi pubblici di trasporto.

* * *

 **5\. Contributi di mantenimento o d’assistenza dovuti per motivi giuridici  
** a persone che vivono fuori dell’economia domestica del debitore, sono
riconosciuti a condizione che l’escusso provi di averli già versati prima del
pignoramento e renda verosimile che li pagherà anche per la durata del
pignoramento (DTF 121 III 22). All’Ufficio esecuzione dovranno essere
presentati i giustificativi degli importi di cui si chiede il riconoscimento
(sentenze, ricevute, ecc.).

* * *

**6\. Spese per l’istruzione dei figli**  
Spese particolari per l’istruzione dei figli (mezzi pubblici di trasporto;
materiale scolastico ecc.). Per i figli maggiorenni agli studi sono
riconosciute le spese fino alla conclusione della prima formazione scolastica
o professionale, oppure al conseguimento della maturità (liceo) o di un
diploma equivalente (scuola professionale).

* * *

**7\. Vendite a rate o locazione/leasing di beni impignorabili**  
I pagamenti rateali sono da considerare solo se le pattuizioni contrattuali lo
esigono e l’escusso ne dimostri il versamento, a condizione che il venditore
si sia validamente riservato la proprietà. La stessa disciplina vale per le
quote dipendenti da locazione/leasing (DTF 82 III 26 ss.).

* * *

 **8\. Spese diverse**  
Se il debitore, al momento del pignoramento, deve far fronte a spese imminenti
d’importo rilevante quali spese mediche, farmaceutiche, di parto, di cura a
famigliari, di trasloco ecc., se ne deve equamente tener conto con un
corrispondente aumento temporaneo del minimo d’esistenza. Lo stesso vale se
queste spese sorgono durante il periodo di validità del pignoramento di
salario, ritenuto che in tale ipotesi si procederà di regola ad una modifica
del pignoramento di salario solo ad istanza del debitore.

####

III) Imposte

 __

Le imposte non vengono considerate ai fini del computo del minimo d’esistenza
(DTF 126 III 89, 92 seg.; STF 17.11.2003, 7B.221/2003 = BlSchK 2004, 85
segg.). Nel caso di lavoratori esteri, sottoposti al prelievo fiscale alla
fonte, per il calcolo della quota pignorabile si deve considerare il salario
che viene loro effettivamente versato (DTF 90 III 34).

####

IV) Prescrizioni speciali sul computo del reddito sull'escusso

 __

 **1\. Contributi ex art. 163 CC o ex art. 13 LUD**  
Se il coniuge o il partner registrato di un debitore dispone di un reddito
proprio, il minimo d’esistenza comune di entrambi i coniugi o partner
registrati (esclusa la somma a libera disposizione ex art. 164 CC) va
suddiviso tra loro in proporzione al reddito netto di ciascuno. Il minimo
d’esistenza del debitore viene così ad essere proporzionalmente ridotto (DTF
114 III 12 segg.).

* * *

**2\. Contributi ex art. 323 cpv. 2 CC**  
I contributi dal reddito da lavoro dei figli minorenni, che vivono
nell’economia domestica del debitore, vanno dapprima dedotti dal minimo
d’esistenza comune (DTF 104 III 77 seg.). Questa deduzione va di regola
calcolata nella misura di un terzo del reddito netto dei figli minorenni, ma
al massimo sino all’importo stabilito nella presente tabella sub n. I/4.

Il reddito da lavoro dei figli maggiorenni, che vivono nell’economia domestica
del debitore, non viene considerato in linea di principio per il calcolo del
minimo vitale dell’escusso. Viene per contro calcolata una partecipazione
appropriata del figlio maggiorenne alle spese d’abitazione (canone locatizio e
riscaldamento).

* * *

**3\. Prestazioni/Retribuzioni da parte di terzi**  
Riduzioni di premio, borse di studio, contributi di assistenza ecc., devono
essere computati nel reddito dell’escusso.

####

V) Deduzioni dal minimo d'esistenza

 __

 **1\. Prestazioni in natura**  
come vitto, abiti da lavoro, ecc., vanno dedotti dal minimo d’esistenza in
proporzione al loro valore:

  * per il vitto nella misura del 50% dell’importo base mensile;
  * per l’abbigliamento di servizio fr. 30.00 al mese. 

* * *

**2\. Rimborso spese di viaggio**  
Rimborso spese di viaggio da parte del datore di lavoro, nella misura in cui
il debitore possa risparmiare in modo significativo sulle spese di vitto già
considerate nel minimo d’esistenza.

####

VI) Deroga

 __

Il funzionario d’esecuzione può derogare ai criteri indicati sub n. I-V nella
misura in cui lo ritenga equo e appropriato secondo il suo prudente giudizio e
sulla base delle particolari circostanze del caso in esame.

Questa tabella si fonda sull’indice nazionale (indice totale) dei prezzi al
consumo (base dicembre 2005 = 100 punti), di fine dicembre 2008 con un indice
di 103.4 punti. Essa tiene già conto dei prossimi aumenti dell’indice dei
prezzi al consumo fino a un indice di 110 punti. Un adeguamento dei criteri
numerici è previsto al superamento dell’indice di 115 punti o ad una riduzione
dell’indice sotto 95 punti.

