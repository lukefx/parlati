  * Elenco patriziati
  * Studio Strategico Patriziati 2020
  * Basi legali
  * Circolari e direttive
  * Procedure tipo
  * Vigilanza
  * Fondo di aiuto patriziale e procedura di tassazione
  * Fondo per la gestione del territorio
  * Commissione di coordinamento patriziale
  * Consorziamento e disconoscimento
  * Contabilità Patriziati e supporti informatici
  *  __Aggregazioni
    * Basi legali e introduzione
    * Aggregazioni in corso
    * Aggregazioni ultimate
    * Aggregazioni abbandonate
  * Documentazione e formazione

#  Introduzione e basi legali

## Introduzione

Le aggregazioni di Enti patriziali sono una possibilità prevista dalla Legge
organica patriziale (LOP):

La strategia cantonale in ambito patriziale mira a un generale rafforzamento
dei Patriziati quali Enti locali di grande importanza per la gestione del
territorio. In questo contesto, le aggregazioni possono costituire una valida
soluzione qualora singoli Patriziati si trovino, in particolare per carenza di
risorse umane e finanziarie, in situazione da non riuscire più a garantire la
necessaria funzionalità e il raggiungimento degli obiettivi di conservazione e
valorizzazione del patrimonio a favore della comunità.

Nei casi più problematici, l'aggregazione patriziale, che si vuole sempre far
partire dal basso, può costituire l'alternativa al disconoscimento.  
La procedura prevista è analoga, anche se semplificata, a quella applicata ai
Comuni, con la principale differenza che la decisione finale (salvo ricorsi)
spetta al Consiglio di Stato (invece che al Gran Consiglio, come succede in
ambito comunale).

## Basi legali

 **Legge organica patriziale (LOP)**

 ** _Art. 34_** _ 1Due o più patriziati possono essere aggregati quando ciò
fosse imposto da ragioni d’interesse economico o amministrativo generali._

 _2_ _In particolare, sentiti i rappresentanti degli enti interessati:_

 _a) allo scopo di garantire una maggiore consistenza economica ed una
gestione più razionale dei beni di loro proprietà, a favore della comunità;_

 _b) quando la maggior parte dei patrizi di uno dei patriziati fossero i
medesimi dell’altro;_

 _c) quando i beni patriziali consistono in diritti che gravano la proprietà
di altro patriziato;_

 _d) al fine di costituire una sola gestione dei beni patriziali in una
giurisdizione comunale o in un comprensorio di comuni confinanti._

 ** _Art. 35_** _1_ _La procedura di aggregazione può essere avviata:_

 _a) su domanda di tutti i patriziati coinvolti, ovvero per ciascuno di essi
dall’Ufficio patriziale, dall’Assemblea patriziale o dal Consiglio
patriziale;_

 _b) d’ufficio dal Consiglio di Stato._

 _2_ _Il Consiglio di Stato avvia lo studio di aggregazione, definendone il
comprensorio. Esso nomina una Commissione, in cui sono rappresentati tutti i
patriziati coinvolti._

 _3_ _La Commissione redige entro il termine fissato lo studio con la sua
proposta di aggregazione e lo inoltra al Consiglio di Stato, unitamente alla
presa di posizione degli uffici patriziali dei patriziati coinvolti; il
Consiglio di Stato esamina lo studio e se del caso ne chiede la
completazione._

 _4_ _La proposta del Consiglio di Stato è in seguito trasmessa ai singoli
Uffici patriziali, affinché entro il termine fissato la sottopongano con il
loro preavviso a tutti gli aventi diritto di voto in materia patriziale di
ogni patriziato, riuniti in assemblea straordinaria ai sensi dell’art. 70; nei
patriziati con il Consiglio patriziale, si esprime l’Assemblea dei cittadini
patrizi._

 _5_ _Il Consiglio di Stato decreta l’aggregazione e ne dà pubblicazione sul
Foglio ufficiale._

 _6_ _Contro il decreto è ammesso il ricorso al Gran Consiglio da parte dei
patriziati interessati o da parte dei singoli patrizi, entro 60 giorni dalla
pubblicazione; se i preavvisi assembleari non sono tutti favorevoli, è
richiesto il voto della maggioranza assoluta dei membri del Gran Consiglio._

 _7 Sono per il resto applicabili per analogia gli art. 4 cpv. 2, 5 cpv. 1, 6
cpv. 3, 9, 11 cpv. 1, 12, 13, 14 della Legge sulle aggregazioni e separazioni
dei Comuni._

