  * __Determinanti della salute
    * Dossier
  * Temi specifici
  *  __Alimentazione e movimento
  *  __Alcol, tabacco e prodotti simili
  *  __Diritti dei pazienti e accesso consapevole alle cure
  *  __Salute e ambiente
  *  __Salute mentale
  * Target
  *  __Bambini e adolescenti
  *  __Anziani
  *  __Migranti

#  Determinanti della salute

La salute di una popolazione non dipende solo dalla presenza di un sistema
sanitario di qualità accessibile universalmente, ma è anche il risultato
dell'interazione degli individui, uomini e donne, con un ambiente fisico e
sociale, in un dato contesto socio-economico e culturale (comportamenti, stili
di vita, situazione professionale, atteggiamenti e rappresentazioni).

  * fattori genetici
  * stili di vita
  * condizioni di vita e di lavoro
  * organizzazione delle cure
  * contesto generale socio-economico, culturale e ambientale

sono definiti **determinanti della salute**.

Un tempo si riteneva che occuparsi di salute volesse dire organizzare un
efficiente ed efficace sistema di assistenza medica a cui tutti potessero
accedere. Oggi sappiamo che ciò non può bastare.

La salute dipende, oltre che da un efficace ed equamente accessibile sistema
sanitario, anche e soprattutto dai comportamenti personali e dagli stili di
vita, dal contesto di vita e di lavoro, dalle condizioni socio-economiche,
culturali e ambientali. Ai determinanti non modificabili della salute (sesso,
età, patrimonio genetico) si aggiungono i determinati individuali della salute
e a questi si affiancano, con sempre maggiore enfasi, i **determinanti socio-
ambientali della salute**.  
  
Attorno ai fattori determinanti la salute nel tempo sono stati sviluppati vari
modelli concettuali che si differenziano per la gerarchia di valori che
attribuiscono ai differenti elementi.

###  Applicazioni

Un'indagine Delphi realizzata nel 2000 ha prodotto una riflessione sugli
orientamenti della politica della promozione della salute del Cantone che ha
essenzialmente confermato l'approccio adottato dall'Ufficio: la promozione
della salute deve essere affrontata in un'ottica multisettoriale, tenendo
conto dei molteplici fattori che determinano la salute e privilegiando delle
politiche che abbiano come obiettivo lo sviluppo sostenibile.

In questa prospettiva, per tutte le aree di lavoro e nell'ambito dei progetti
di promozione della salute l'UPVS cerca di tener conto dei reali determinanti
della salute. Anche per quanto riguarda gli studi e le ricerche, si cerca di
raccogliere informazioni e conoscenze circa i rapporti di interdipendenza che
legano la salute di un individuo o di una popolazione al contesto ambientale,
economico sociale e culturale. L'incidenza dei diversi tipi di determinanti
sulla salute di chi vive in Ticino è illustrato negli esempi riportati nel
dossier curato dall'UPVS e pubblicato nel settembre del 2008 sulla rivista
"DATI, statistiche e società", intitolato "I determinanti della salute e le
politiche pubbliche".  
  
Dal 2000 in poi l'UPVS ha quindi adottato nei suoi programmi l'obiettivo
esplicito di integrare trasversalmente la salute nelle diverse politiche
settoriali. L'ufficio si è così reso promotore di progetti ed iniziative
intersettoriali come il "Forum per la promozione della salute nella scuola",
il "Gruppo operativo salute e ambiente" (GOSA), il progetto "Salutare il
lavoro" per la promozione della salute nel mondo del lavoro e il "Gruppo
cantonale sullo sviluppo sostenibile" (GrussTI), per citarne solo alcuni.
Similmente si è attivato per promuovere l'adozione di strumenti specifici che
permettessero tale integrazione, dando luogo ad alcune iniziative sperimentali
centrate sulla Valutazione d'impatto sulla salute (VIS) delle politiche
pubbliche.

###  Pubblicazioni

  * I determinanti sociali della salute: i fatti concretiTrento: Provincia autonoma di Trento, 2006. Edizione italiana della pubblicazione dell'OMS
  * Review of social determinants and the health divide in the WHO European Region Copenhagen: WHO, 2013

###  In Ticino

Consulta il dossier pubblicato nel numero di settembre del 2008 della rivista
"DATI, statistiche e società".

  * I determinanti della salute e le politiche pubbliche

