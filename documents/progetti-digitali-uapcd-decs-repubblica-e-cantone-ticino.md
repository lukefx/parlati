  * Sistema per la valorizzazione del patrimonio culturale
  * Comitato scientifico
  * Progetti e ricerche
  *  __Biblioteca digitale
  *  __Museo virtuale
  *  __Patrimoni digitali ticinesi
  * Piattaforma catalografica
  *  __Raccomandazioni
    * Progetti digitali
    * Interoperabilità
    * Formati
    * Filenaming
    * Open data
  *  __Sàmara
  * Patrimonio audiovisivo

#  Progetti digitali

##  La gestione dei beni culturali

L’Amministrazione cantonale gestisce un patrimonio culturale e scientifico
vasto e variegato. Una parte sempre più consistente delle informazioni
raccolte (dati, documenti amministrativi, ricerche) è disponibile unicamente
come documento elettronico.

Per sostenere uno sviluppo coerente in questo settore dinamico, il SVPC
promuove una piattaforma catalografica che coinvolge i seguenti settori:

  * La catalogazione **bibliografica** di opere, estratti, periodici, siti web
  * La catalogazione di **beni culturali immobili**
  * La catalogazione di **beni culturali mobili** :
    *  **Beni etnografici** materiali e immateriali
    *  **Opere d’arte**
    *  **Beni archeologici e numismatica**
    *  **Beni naturalistici**
  * La catalogazione del **patrimonio audiovisivo** : immagini, audio, video
  * La catalogazione **lessicografica**
  * La catalogazione di **eventi culturali**
  * La catalogazione di **toponimi**
  * La catalogazione di **documenti, manoscritti, pergamene**
  * Censimento di **fonti musicali**
  * La catalogazione di **archivi scientifici e amministrativi**
  * Catalogazione di **mostre e guide virtuali**

La limitazione degli strumenti e dei formati è una delle strategie che
permettono di ridurre la complessità delle strutture d’archiviazione.

Una parte di questi patrimoni digitali è fruibile via internet: un catalogo
aggiornato di queste fonti è disponibile nella pagina I patrimoni digitali di
archivi, biblioteche e musei.

##  Informarsi e informare

Durante la fase preliminare, i promotori di un nuovo progetto dovrebbero
assicurare una corretta informazione sui processi di digitalizzazione:
esistono progetti analoghi? Sono già presenti strumenti e/o contenuti con cui
è possibile stabilire collegamenti o sinergie?

È inoltre consigliabile registrare i progetti in portali volti al
coordinamento delle singole iniziative a livello cantonale (SVPC) e nazionale,
in particolare sulla piattaforma d'informazione sui progetti di
digitalizzazione Digicoord.

##  Norme generali

Uno degli aspetti maggiormente complessi dei processi di convergenza dei
sistemi catalografici riguarda la normalizzazione delle fonti di dati. Il
sistema informatico per il portale culturale sàmara riconosce di principio i
seguenti ambiti catalografici:

### Archivi

  * International Standard for Archival Description (General), ISAD (G), http://www.ica.org
  * Encoded Archival Description (EAD), http://www.loc.gov/ead
  * International Standard Archival Autorithy Records for Corporate Bodies, Persons and Families, ISAAR (CPF), http://www.ica.org

### Biblioteche

  * General International Standard for Bibliographic Description (ISBD), http://www.ifla.org
  * MAchine-Readable Cataloging (MARC), http://www.loc.gov/marc/

### Musei

  * Spectrum, http://www.mda.org.uk
  * Categories for the Description of Works of Art (CDWA), http://www.getty.edu
  * ICOM - CIDOC Conceptual Reference Model (CRM), http://www.cidoc-crm.org

### Standard interoperativi

  * Metadata Encoding and Transmission Standard (METS), http://www.loc.gov/standards/mets
  * Metadati Amministrativi Gestionali (MAG), http://www.iccu.sbn.it
  * MICHAEL-EU Dublin Core, http://dublincore.org
  * Open Archives Initiative (OAI), http://www.openarchives.org

La scelta e l’elaborazione dettagliata dei metadati che sono utilizzati dal
portale ricadono nella fase di concezione e implementazione di ogni singolo
progetto.

##  Diritti sui metadati

I metadati prodotti dagli istituti sono messi a disposizione con la licenza
Creative Commons CC0 1.0, che ne permette l'utilizzo libero e senza
restrizioni. Maggiori informazioni sulla licenza Creative Commons Licence CC0
1.0:

  * Creative Commons Licence CC0, http://creativecommons.org/publicdomain/zero/1.0/  
Open Data alla Biblioteca nazionale svizzera,
http://www.nb.admin.ch/dienstleistungen/04161/index.html?lang=fr

  * Portale pilota per dati aperti dell’amministrazione pubblica svizzera, http://opendata.admin.ch/fr/organization/schweizerische-nationalbibliothek
  * Dichiarazione di Lione per l’accesso all’Informazione ed allo Sviluppo, www.lyondeclaration.org

##  Diritti sui contenuti e protezione della personalità

I processi di digitalizzazione dei materiali devono essere conformi al diritto
d’autore e alla protezione della personalità.

In linea generale i diritti d’autore si estinguono 70 anni dopo la morte
dell'autore, nella misura in cui siano (1) creazioni dell’ingegno (2)
letterarie o artistiche (3) che presentano un carattere originale. Nei casi in
cui l’autore è ignoto, come indica l’articolo 31 della _Legge federale sul
diritto d'autore e sui diritti di protezione affini_ , la protezione
dell'opera si estingue 70 anni dopo la sua pubblicazione. Le opere che non
sono più protette sono liberamente utilizzabili, un aspetto particolarmente
sensibile per le amministrazioni pubbliche. In circostanze particolari può
rivelarsi difficile determinare se un documento è protetto oppure no. Rimane
dunque prioritario inserire una nota sufficientemente tutelante.

Per quello che riguarda la protezione della personalità, il Codice civile
svizzero indica che un’immagine può essere pubblicata esclusivamente con
l’autorizzazione della persona coinvolta. La questione è diversa se la persona
si trova in un luogo pubblico o partecipa a una manifestazione pubblica nel
corso della quale può aspettarsi di essere fotografata.

  * Legge federale sul diritto d'autore e sui diritti di protezione affini, www.admin.ch
  * Codice civile svizzero, www.admin.ch
  * Task Force LDA dedicata alla revisione della legge, www.urg-lda.ch

