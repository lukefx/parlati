  * Approfondimenti e temi
  * Riforme e innovazioni
  * Consultazione corsi A e B
  * Piano di studio della scuola dell'obbligo
  * Il concordato Harmos
  * Statistica scolastica
  * Informazioni generali
  * Statistica allievi
  * Statistica docenti
  * Pubblicazioni statistiche

#  Consultazione sul superamento dei corsi A e B in III media

##  Esiti della consultazione

La consultazione sul progetto di superamento dei corsi attitudinali e di base
in III media si è chiusa lo scorso 23 dicembre e nei giorni scorsi il DECS,
tramite la Divisione della scuola, ha completato l’analisi delle 109 risposte
espresse (84 da gruppi o organizzazioni e 25 da persone singole).  
La valutazione dei dati, consegnata in un documento che sarà presto sottoposto
al Consiglio di Stato, permette di affermare che il 64% del totale delle
risposte concorda sulla necessità di superare il modello attuale, mentre il
22% avversa questa idea. Il rimanente 14% non esprime un giudizio sull’oggetto
sottoposto a consultazione, ma si limita a valutazioni di carattere generale.

  * Leggi il comunicato stampa
  * Consulta il rapporto sulla consultazione

##  Il progetto in consultazione

Da tempo la scuola media ticinese è alla ricerca di nuove modalità
organizzative che consentano il superamento dell’attuale sistema di
differenziazione strutturale – i corsi attitudinali e base.

La Divisione della scuola e la Sezione dell’insegnamento medio del
Dipartimento dell’educazione, della cultura e dello sport (DECS), a seguito di
un primo confronto interno e tenuto conto delle riflessioni sul tema condotte
da un gruppo di lavoro, così autorizzate dal Consiglio di Stato mettono in
consultazione a partire da oggi una proposta operativa di superamento dei
corsi A e B **in III media** , che avverrebbe attraverso l’introduzione di
alcune ore di laboratorio a metà classi per tedesco e matematica, le uniche
due discipline che conoscono il sistema “a livelli”.

I tempi non sono ancora maturi per una proposta sull’intero biennio, per cui
si è deciso di iniziare a raccogliere esclusivamente le opinioni relative alle
modifiche curricolari riguardanti la III media, proseguendo le riflessioni e i
necessari approfondimenti sul quarto anno all’interno del mondo scolastico.

  * Consulta il documento

##  La sperimentazione della Scuola media di Caslano

Durante l’anno scolastico 2020/21 la Scuola media di Caslano, nell’ambito
della propria autonomia didattica, ha intrapreso un progetto sperimentale di
superamento dei corsi A e B in terza media attraverso laboratori a metà
classi. Nei seguenti due video, tratti dalla trasmissione 60 Minuti della RSI,
la direzione, i docenti e gli allievi descrivono l’esperienza.

Per visualizzare il video è neccessario attivare i JavaScript, oppure di
aggiornare il vostro browser ad una versione più attuale.  supports HTML5
video

  * Superamento dei corsi A e B in terza media alla SM di Caslano – descrizione dell’esperienza
  * Superamento dei corsi A e B in terza media alla SM di Caslano – le voci degli allievi

_Fonte : 60 Minuti andato in onda il 16.8.2021 su RSI La2_

