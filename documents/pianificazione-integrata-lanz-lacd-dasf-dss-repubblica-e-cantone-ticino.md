Anziani __Pianificazione  

#  Pianificazione integrata LAnz-LACD

La Pianificazione integrata LAnz-LACD 2021-2030 costituisce il documento
strategico di riferimento per il settore socio-sanitario e fissa l’ordine di
priorità degli interventi per fornire risposte adeguate alle varie esigenze
della popolazione nei seguenti settori: case per anziani, servizi che erogano
assistenza e cura a domicilio, servizi di appoggio e aiuti diretti finalizzati
al mantenimento a domicilio.

### Chi riguarda la Pianificazione?

La Pianificazione riguarda in generale ogni persona che a causa di malattia,
infortunio, disabilità, maternità, vecchiaia o difficoltà socio-famigliari
necessita di prestazioni di assistenza e cura a domicilio o di prestazioni
stazionarie (casa per anziani). Concerne inoltre tutti gli enti presenti sul
territorio che erogano prestazioni in ambito socio-sanitario.

### Quali sono i principi di base?

Il documento prevede 5 principi di base. Essi sono complementari a quelli già
previsti nelle leggi di riferimento del settore socio-sanitario e in
particolar modo indicati nella LACD, nella LAnz e nella Legge federale
sull’assicurazione malattie (LAMal), dove vengono richiamati i principi di
efficienza, economicità e sussidiarietà.

I principi di base della Pianificazione sono i seguenti:

  1. orientamento all’utente;
  2. inclusione;
  3. gestione integrata dell’offerta;
  4. orientamento alla presa in carico domiciliare;
  5. qualità delle prestazioni.

### Qual è lo sviluppo atteso nel 2030 per il settore socio-sanitario?

Il documento identifica tre scenari che tengono conto della complementarietà
fra l’intervento stazionario e quello domiciliare, proponendo la soluzione
intermedia che indirizza il settore verso un importante rafforzamento del
mantenimento a domicilio e uno sviluppo contenuto del settore stazionario.

Tale scelta:

  * tiene conto in modo ponderato dell’impatto e della sostenibilità dei costi di gestione e di investimento annuali a carico dell’ente pubblico;
  * garantisce la copertura della domanda di prestazioni in un’ottica integrata. La parziale realizzazione di posti in casa per anziani (inferiore all’intervallo di fabbisogno settoriale stimato) è compensata attraverso il rafforzamento delle prestazioni di mantenimento a domicilio;
  * assicura la realizzazione di 1’180 nuovi posti letto, dei quali i tre quarti (870) sono già stati autorizzati. Si tratta dunque di uno scenario con una probabilità di realizzazione elevata, che consente inoltre a Cantone e Comuni di usufruire di un margine per valutare nuove iniziative per i 310 posti letto non ancora attribuiti, salvaguardando l’equità territoriale;
  * garantisce la copertura di gran parte del fabbisogno scoperto di prestazioni erogate dai Servizi d’appoggio.

### Quali sono i temi approfonditi nella Pianificazione?

Il documento riporta sia gli approfondimenti specifici di ogni settore, sia
quelli trasversali ai tre settori.

 **Elementi trasversali a tutti i settori:**

  * accessibilità e coordinamento;
  * formazione del personale curante;
  * promozione della qualità e bientraitance;
  * digitalizzazione e robotizzazione del settore sanitario;
  * familiari curanti;
  * la gerontopsichiatria nel settore delle cure di lunga durata.

 **Elementi specifici del settore Strutture per anziani** :

  * calcolo della retta degli utenti di una casa per anziani;
  * parametri di investimento per le case per anziani.

 **Elementi specifici del settore Assistenza e cure a domicilio:**

  * consulenza materno-pediatrica;
  * tariffa dell’economia domestica;
  * sviluppo della prestazione della collaboratrice e del collaboratore familiare.

 **Elementi specifici del settore Mantenimento a domicilio:**

  * potenziamento della capacità ricettiva dei Centri diurni terapeutici;
  * prospettive future dei centri diurni con presa in carico socio-assistenziale;
  * aiuti diretti: situazione attuale e prospettive future.

### Basi legali

  * 832.10 Legge federale sull'assicurazione malattie (LAMal) del 18 marzo 1994
  * 872.100 Legge sull’assistenza e cura a domicilio (LACD) del 30 novembre 2010
  * 872.110 Regolamento d'applicazione della Legge sull'assistenza e cura a domicilio del 22 agosto 2012
  * 873.100 Legge concernente il promovimento, il coordinamento e il finanziamento delle attività a favore delle persone anziane (LAnz) del 30 novembre 2010
  * 873.100 Regolamento d’applicazione della legge concernente il promovimento, il coordinamento e il finanziamento delle attività a favore delle persone anziane (RLAnz) del 22 agosto 2012
  * 801.100 Legge sulla promozione della salute e il coordinamento sanitario (Legge sanitaria, LSan) del 18 aprile 1989

### Correlati

  * Inserimento di iniziative in Pianificazione

### Link e approfondimenti

  * Messaggio 8095 del 15.12.2021
  * Rapporto finale (versione 3.1 - Dicembre 2021)
  * Rapporto riassuntivo
  * Allegato 1 (Significato Pianificazione integrata SUPSI)
  * Allegato 2 (Ritratto utente SUPSI)
  * Allegato 3 (Rapporto quantitativo DSS)
  * Allegato 4 (Familiari curanti DSS)
  * Allegato 5 (Qualità bientraitance SUPSI)
  * Allegato 6 (Digitalizzazione robotizzazione settore sanitario DSS)
  * Allegato 7 (Parametri investimenti CPA WüestPartner SA)
  * Allegato 8 (Coordinamento ICMP Santini)
  * Allegato 9 (Collaboratori/trici familiari DSS)
  * Allegato 10 (Potenziamento CDT DSS)
  * Allegato 11 (Valutazione aiuti diretti SUPSI)
  * Allegato 12 (Gestione integrata dell'offerta: esperienze territoriali)

  * Comunicato stampa del 22.11.2021
  * Comunicato stampa del 01.07.2021
  * Presentazione conferenza stampa del 16.12.2021
  * Presentazione conferenza stampa del 19.02.2021
  * Presentazione seduta stakeholder del 04.02.2021
  * Presentazione seduta stakeholder del 27.01.2020

### A chi rivolgersi

**Ufficio degli anziani e delle cure a domicilio**  
Viale Officina 6  
6501 Bellinzona  
tel. +41 91 814 70 21  
dss-pianificazione.uacd@ti.ch

