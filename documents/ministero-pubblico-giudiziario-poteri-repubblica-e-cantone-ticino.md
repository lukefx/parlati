  * Presentazione
  * Menu
  *  __Ministero pubblico
    * Comunicati Ministero
  * Pretura penale
  * Tribunale penale cantonale
  * Corte di appello e di revisione penale
  * Ufficio del Giudice dei provvedimenti coercitivi
  * Corte dei reclami penali
  * Minorenni
  * Magistratura dei minorenni
  * Tribunale dei minorenni
  * Mediazione penale minorile

#  Ministero pubblico

(art. 65 LOG)

Il Ministero pubblico (MP) ha sede a Lugano ed è composto di un procuratore
generale e di venti procuratori pubblici con giurisdizione sull'intero
territorio del Cantone. Essi sono eletti dal Gran Consiglio per un periodo di
dieci anni.

I procuratori pubblici sono competenti a perseguire i reati che in base al
Codice penale ed alla legislazione penale federale non soggiacciono alla
giurisdizione federale, i reati che vengono delegati dal Ministero pubblico
della Confederazione al Cantone, nonché i reati previsti dalle leggi
cantonali. Sono pure competenti per l'evasione delle richieste di assistenza
giudiziaria internazionale in materia penale.

### Procuratore pubblico generale

(art. 68 LOG)

Il procuratore generale designa tra i procuratori pubblici due procuratori
generali sostituti. Il Ministero pubblico è suddiviso in due sezioni
specializzate per materia, competenti per:

  * i reati comuni, i reati previsti dalla legislazione speciale federale e cantonale e le contravvenzioni;
  * i reati economici e finanziari e l'assistenza giudiziaria internazionale.

Il procuratore generale dirige il Ministero pubblico e vigila sull'attività
dei procuratori; lo stesso stabilisce la composizione delle sezioni, nonché i
criteri di ripartizione dei procedimenti e può attribuire singoli casi ai
procuratori pubblici, sentito il procuratore generale sostituto interessato,
può istituire sottosezioni e modificare l'attribuzione di singole materie
specifiche, dei procuratori pubblici e dei funzionari tra le sezioni.

### Procuratori generali sostituti

Dirigono la sezione loro attribuita, si occupano della sua organizzazione,
garantiscono la collaborazione tra i magistrati e assegnano gli incarti

### Procuratori pubblici

(art. 65, 67 LOG)

Ogni procuratore pubblico agisce autonomamente nell'ambito dei procedimenti di
sua competenza. Egli dirige la procedura preliminare, persegue i reati
nell'ambito dell'istruzione e, se del caso, promuove e sostiene l'accusa.
Quando ritiene che l'istruzione sia completa, emana un decreto d'accusa o
notifica l'imminente chiusura dell'istruzione, comunicando se intende
promuovere l'accusa o abbandonare il procedimento. Il procuratore pubblico
emette un decreto d'accusa se i fatti sono stati ammessi dall'imputato o sono
stati sufficientemente chiariti e il magistrato ritiene sufficiente una delle
seguenti pene: multa, pena pecuniaria non superiori a 180 aliquote
giornaliere, lavoro di pubblica utilità non superiore a 720 ore o una pena
detentiva non superiore a sei mesi. Il decreto d'accusa può essere impugnato
entro dieci giorni con opposizione scritta al ministero pubblico. Se alla luce
delle risultanze dell'istruzione, ritiene di disporre di sufficienti indizi di
reato ma non può emanare un decreto d'accusa, il procuratore pubblico promuove
l'accusa (atto d'accusa) davanti al giudice.

###  Contatti

**Ministero Pubblico**  
Via Pretorio 16  
6901 Lugano

tel. +41 91 815 53 11  
fax +41 91 815 50 79  

 **Ufficio di Bellinzona**  
Viale Stefano Franscini 17  
6500 Bellinzona

tel. +41 91 814 24 11  
fax +41 91 814 24 19

 **Procuratore generale**  
Andrea Pagani

  * Dove trovarci
  * Composizione

 **Orari dei centralini telefonici  
Lunedì- venerdì **  
09.00 – 12.00  
14.00 – 17.00  

**Orari degli sportelli  
Lunedì- venerdì**  
08.45 – 11.45  
14.00 – 16.00

