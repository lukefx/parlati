  * Informazioni legali
  * Norme sulla privacy per applicativi mobile

#  Norme sulla privacy (App MOBILE)

In questa pagina si descrivono le modalità e le logiche del trattamento dei
dati personali degli utilizzatori (di seguito chiamati utenti) che utilizzano
le applicazioni per dispositivi mobili (di seguito chiamate App MOBILE) messe
a disposizione da Repubblica e Cantone Ticino.

Questa informativa si riferisce in particolare alle ultime versioni
disponibili sugli Store delle seguenti App MOBILE:

| Alert PolCa  
---|---  
| Polizia e Territorio  
| Primi Soccorsi  
| RL Ticino  
| Restò  
  
Ai sensi dell’articolo 13 della Costituzione federale e secondo le
disposizioni legali della Confederazione Svizzera sulla protezione dei dati,
ognuno ha diritto al rispetto della sua vita privata nonché d’essere protetto
da un impiego abusivo dei suoi dati personali. La Repubblica e Cantone Ticino
si attiene a queste disposizioni. I dati personali sono trattati con la
massima riservatezza e non sono venduti né trasmessi a terzi.

La validità dell’informativa contenuta nella presente pagina è limitata alle
sole componenti delle App MOBILE e non si estende ad altri siti web
eventualmente consultabili mediante collegamento ipertestuale in esse
contenute.

La Repubblica e Cantone Ticino tratta solo i dati personali strettamente
necessari. Questi dati non vengono acquisiti per finalità di identificazione,
ma all’unico scopo di raccogliere informazioni statistiche sull’utilizzo del
servizio, verificare il corretto funzionamento dell’App MOBILE.  
Gli stessi vengono conservati solo per il tempo strettamente necessario al
raggiungimento degli scopi per cui sono raccolti, salvo quanto diversamente
previsto dalla legge (in particolare della legge cantonale per la protezione
dei dati personali di cui è riservata l’applicazione).

In questa categoria di dati rientrano gli indirizzi IP dei dispositivi
utilizzati dagli utenti che utilizzano le App MOBILE, gli indirizzi in
notazione URI (Uniform Resource Identifier) delle risorse richieste, l'orario
della richiesta, il metodo utilizzato nel sottoporre la richiesta al server,
la dimensione del file ottenuto in risposta, il codice numerico indicante lo
stato della risposta data dal server (ok, errore, ecc.) e altri parametri
relativi a sistema operativo, ambiente informatico dell'utente.

Le App MOBILE che supportano le notifiche (“Polizia e Territorio” e “Alert
PolCa”) utilizzano per la spedizione piattaforme di terze parti (Apple,
Microsoft Azure e Google).

Per la visualizzazione delle mappe nell’App “Polizia e Territorio”, vengono
utilizzati i servizi di Google.

L’App “Primi Soccorsi” utilizza il servizio eAlarm di Swisscom, tramite il
quale, nel momento in cui si effettua la chiamata d’emergenza, il numero di
telefono e le coordinate del dispositivo mobile vengono trasmessi alla
centrale del 144.

Qualora venga richiesta una registrazione per utilizzare un’App MOBILE (come
nel caso di “Alert PolCa”), effettuando la registrazione l’utente acconsente
al trattamento dei dati personali necessari.

Per aumentare la qualità delle App MOBILE vengono, in alcuni casi, utilizzati
i servizi di Firebase Crashlytics.

