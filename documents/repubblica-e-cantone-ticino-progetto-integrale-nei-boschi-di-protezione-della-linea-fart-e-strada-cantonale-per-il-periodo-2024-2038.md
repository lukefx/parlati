COMUNICATI

AGENDA

COMUNICATI POLIZIA E MINISTERO

STREAMING

INFORMAZIONI

Consiglio di Stato  

__Comunicato stampa

Consiglio di Stato  

16 giugno 2023

__

__Comunicato stampa

Consiglio di Stato  

16 giugno 2023

# Progetto integrale nei boschi di protezione della linea FART e strada
cantonale per il periodo 2024-2038

  

Il Consiglio di Stato ha approvato il messaggio riguardante un importante
progetto selvicolturale per la cura di 258 ettari di bosco di protezione,
tramite tagli di rinnovazione e di stabilità, a monte del tracciato della
linea FART e della strada cantonale, fra Solduno e Ponte Brolla e nel comune
di Centovalli fra Intragna e Camedo. La moria del castagno, le difficoltà
incontrate da altre specie, il recente vasto incendio a Verdasio, la
diffusione di neofite, così come le sempre più frequenti trombe d’aria,
impongono una rinnovazione del bosco di protezione.

Oltre ad interventi di cura del bosco, il progetto prevede opere di miglioria
alla rete d’esbosco così come la realizzazione di una nuova vasca antincendio
con una cospicua riserva d’acqua.

Nella zona toccata dall’incendio del 2022, circa 5 ettari di bosco di
protezione diretta dell’abitato di Verdasio, sono stati completamente
distrutti dalle fiamme. Per ricostituire il bosco di protezione, sono già
iniziati da parte del comune di Centovalli dei primi interventi urgenti, che
verranno continuati nell’ambito del presente progetto con importanti
piantagioni.

Questi interventi assicureranno a lungo termine una funzione protettiva
efficace da parte del bosco contro i pericoli di caduta sassi e frane. Grazie
agli interventi previsti sarà poi migliorata anche la capacità di lotta agli
incendi di bosco, soprattutto nella parte bassa delle Centovalli.

I lavori sono promossi dalle Ferrovie Autolinee Regionali Ticinesi SA (FART) e
dalla Divisione delle costruzioni con la partecipazione della Società
Elettrica Sopracenerina SA (SES), in stretta collaborazione con la Sezione
forestale. Gli interventi, saranno finanziati principalmente dal Cantone e
dalla Confederazione nella misura dell’80% per la componente selvicolturale e
del 70 % per quanto concerne la componente legata agli accessi e
all’antincendio. I costi restanti, dedotto il ricavo del legname, saranno a
carico dei tre partner.

Il progetto si svilupperà sull’arco di 15 anni (2024-2038) con un investimento
complessivo di 5'377'000 franchi, il contributo cantonale sarà di poco
superiore ai 2,6 mio di franchi. Il previsto taglio di oltre 12'000 m3 di
legname, garantirà la fornitura regolare alle due centrali termiche di
Intragna e Losone, oltre ad un importante volume di lavoro per le imprese
forestali ticinesi.

  
  

**Contatto per i media:**

Dipartimento del territorio  
**Roland David** , Capo Sezione forestale, roland.david@ti.ch, tel. 091 814 28
55

Fotografia: treno e strada nel paese di Borgnone

__Scarica

Fotografia: vista della parte superiore di Verdasio (2023)

__Scarica

