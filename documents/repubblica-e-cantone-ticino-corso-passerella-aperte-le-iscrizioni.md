COMUNICATI

AGENDA

COMUNICATI POLIZIA E MINISTERO

STREAMING

INFORMAZIONI

Dipartimento dell'educazione, della cultura e dello sport  

__Comunicato stampa

Dipartimento dell'educazione, della cultura e dello sport  

03 aprile 2023

__

__Comunicato stampa

Dipartimento dell'educazione, della cultura e dello sport  

03 aprile 2023

# Corso ‘passerella’, aperte le iscrizioni

Il Dipartimento dell’educazione, della cultura e dello sport (DECS) comunica
che sono aperte le pre-iscrizioni al corso di preparazione all’esame
complementare passerella 2023/’24 per l’ammissione alle università cantonali e
ai politecnici federali dei titolari di un attestato di maturità professionale
federale o di un certificato di maturità specializzata riconosciuta a livello
svizzero.

  

Quest’offerta formativa prepara _all’Esame complementare passerella maturità
professionale/maturità specializzata - scuole universitarie_ , disciplinato
dall’Ordinanza concernente l’esame complementare per l’ammissione dei titolari
di un attestato di maturità professionale federale o di un attestato di
maturità specializzata riconosciuto a livello nazionale alle università
cantonali e ai politecnici federali del 2 febbraio 2011.  
Il corso, della durata di un anno scolastico, prevede la frequenza a tempo
pieno delle seguenti discipline: italiano con laboratorio (ore 4+2),
matematica (ore 4), scienze sperimentali (fisica, chimica, biologia: ore
3+3+3), scienze umane (storia, geografia: ore 3+3), una seconda lingua
nazionale o inglese (ore 3). Lo studio presuppone una forte motivazione
associata a un’adeguata preparazione: le difficoltà degli esami e l’alto tasso
di selezione conseguente sono condizioni che devono essere considerate prima
di un’eventuale iscrizione.  
Gli esami si svolgono al termine del corso durante la sessione di esami di
maturità liceale. In caso di mancata promozione è concessa una sola
ripetizione dell’esame senza la ripetizione del corso. L’organizzazione del
corso è affidata al Liceo di Bellinzona. ****

**Modalità di pre-iscrizione al corso**  
Il documento da completare con i dati richiesti e la relativa documentazione è
scaricabile dal sito www.liceobellinzona.ti.ch o può essere richiesto alla
segreteria del Liceo cantonale di Bellinzona (tel. 091/814.00.13). Il
formulario per la pre-iscrizione, debitamente compilato, deve essere inoltrato
- per posta tradizionale, elettronica (daniela.pedrini@edu.ti.ch) o brevi manu
- alla Direzione del Liceo cantonale di Bellinzona **entro martedì 27 giugno
2023 (ore 17.00)** , ultimo termine ricevibile. In caso di mancato invio entro
questo termine, la pre-iscrizione non sarà presa in considerazione.

**Numero di iscritti**  
Tenuto conto dell’alto tasso di bocciature conseguente alla sperimentazione di
un’apertura dei corsi illimitata nell’anno scolastico 2021/2022 e dei dati
relativi all’anno scolastico in corso, sono istituiti 3 corsi con al massimo
75 iscritti. Gli iscritti saranno selezionati sulla base di una graduatoria
ottenuta calcolando la media pesata delle note delle materie dell’ambito
fondamentale (le note di italiano e di matematica hanno peso doppio) riportate
sull’attestato di maturità professionale e la nota complessiva.

**Modalità di iscrizione definitiva**  
I candidati riceveranno conferma dell’ammissione a metà luglio tramite
lettera. Gli studenti ammessi al corso devono versare **entro venerdì 28
luglio 2023** la tassa unica di fr. **2'000.-** (IBAN CH07 0900 0000 6501 1846
4, intestato al Liceo cantonale di Bellinzona). Eventuali rinunce andranno
comunicate entro la medesima scadenza. In caso di mancato versamento della
tassa entro il termine del 28 luglio 2023, l’iscrizione non sarà considerata
valida.

**Inizio del corso**  
Il corso avrà inizio **lunedì 28 agosto 2023**. L’accoglienza degli studenti è
prevista **venerdì 25 agosto 2023**.

\- Informazioni sulla base legale (ordinanza federale) e sui contenuti
disciplinari dei corsi (direttive 2023) sono ottenibili all’indirizzo:
https://www.sbfi.admin.ch/sbfi/it/home/formazione/maturita/maturita-
liceale/passerella.html \-

\- Informazioni sull’organizzazione del corso sono ottenibili sulla home page
del Liceo: www.liceobellinzona.ti.ch

