  * Rating ufficiale Cantone Ticino

#  Rating ufficiale Cantone Ticino

La Repubblica e Cantone Ticino dispone di un rating ufficiale pubblico,
assegnato dall’agenzia Moody’s Public Sector Europe (con sede a Londra) e
riconosciuto dalla FINMA (Autorità federale di vigilanza sui mercati
finanziari).

## Confermato anche per il 2022  
il rating Aa2 outlook stabile (Moody's)

 **Il Cantone Ticino ha ricevuto anche per il 2022 una valutazione Aa2 con
outlook stabile da parte dell’agenzia Moody’s.**

La situazione finanziaria del Cantone ha evidenziato i seguenti punti di
forza:

  * un’economia forte e diversificata che sostiene solidi risultati finanziari;
  * una buona governance con un elevato grado di flessibilità finanziaria e un onere del debito moderato;
  * una solida gestione finanziaria e del debito; 
  * un'esposizione relativamente bassa alle conseguenze del conflitto tra Russia e Ucraina. 

Moody’s rileva che il Cantone ha già dimostrato in passato di essere in grado
di mettere in atto le misure necessarie a ristabilire l'equilibrio
finanziario.

Accanto agli aspetti positivi l’Agenzia considera con rischio moderato la
marcata esposizione inerente le passività contingenti (BancaStato, AET, IPCT).
Il buon accesso del Cantone ai mercati finanziari e la gestione conservativa
del debito mitigano i rischi derivanti dai livelli di indebitamento e dalle
passività potenziali.

Si prende atto con soddisfazione della conferma del rating Aa2, tanto più
considerando il difficile contesto attuale segnato da turbolenze a livello
geopolitico e ancora influenzato dagli effetti della pandemia che ha
caratterizzato gli ultimi due anni. Tale rating consente alla Repubblica del
Cantone Ticino di continuare a godere di un accesso facilitato al mercato dei
capitali e una maggiore disponibilità di finanziamento a condizioni economiche
più vantaggiose.

  * Credit opinion Moody's del 10.06.2022
  * Comunicato Stampa Cantone Ticino del 07.06.2022

####  Rating ufficiale 2021

## Confermato anche per il 2021  
il rating Aa2 outlook stabile (Moody's)

 **Il Cantone Ticino ha ricevuto anche per il 2022 una valutazione Aa2 con
prospettiva stabile, livello che si situa in una fascia di alta qualità da
parte dell’agenzia Moody’s.**

La valutazione di Moody’s è stata allestita sulla base delle analisi dei dati
del consuntivo 2020 e sulle prime informazioni relative alla gestione 2021.  
La situazione finanziaria del Cantone ha evidenziato i seguenti punti di
forza:

  * solida gestione finanziaria e del debito sostenuta da un’economia forte e diversificata,
  * condizioni quadro cantonali che garantiscono un equilibrio finanziario del Cantone,
  * solidi risultati finanziari che hanno permesso di fronteggiare, proattivamente, gli effetti negativi della pandemia di coronavirus.

Moody’s rileva che la sana gestione del debito riflette la resilienza del
Cantone allo shock senza precedenti derivanti dalla pandemia di coronavirus e
dal calo dell'attività economica mondiale.  
Accanto agli aspetti positivi l’Agenzia evidenzia l’alto livello di debito che
si sta stabilizzando e la considerevole esposizione inerente alle passività
contingenti (BancaStato, AET, IPCT).

  * Credit opinion Moody's del 23.07.2021
  * Comunicato Stampa Cantone Ticino del 23.07.2021

####  Rating ufficiale 2019

### Confermato anche per il 2019  
il rating Aa2 outlook stabile (Moody’s)

 **Il Cantone Ticino ha ricevuto anche per il 2019 una valutazione Aa2 con
outlook stabile da parte dell’agenzia Moody’s.**

Dalla nuova analisi effettuata da parte dell’agenzia risultano sostanzialmente
gli stessi punti di forza rilevati negli anni precedenti, consolidatisi con il
raggiungimento dell’equilibrio finanziario, dovuti in particolare:

  * ad un aumento significativo delle entrate e allo stretto controllo della spesa;
  * all’esistenza di un vincolo costituzionale (freno all’indebitamento) garante di un equilibrio finanziario a medio-lungo termine;
  * all’alto grado di flessibilità budgetaria e finanziaria;
  * ad una gestione efficiente della tesoreria e del portafoglio debitorio dello Stato;
  * ad un’economia nel suo complesso forte e diversificata.

Moody’s non rileva nuovi elementi che potrebbero influire in modo negativo sul
rating del Cantone e la prospettiva del mantenimento dell’equilibrio
finanziario sul medio-lungo termine, nonché il contenimento del debito
pubblico del Cantone, permettono di garantire un outlook stabile di ottimo
livello che permette inoltre un accesso facilitato al mercato dei capitali
nell’ambito della gestione della tesoreria.

  * Credit opinion del 01.07.2019
  * Comunicato Stampa Cantone Ticino del 01.07.2019
  * Comunicato Stampa Moodys del 28.06.2019

####  Rating ufficiale 2018

### Confermato anche per il 2018  
il rating Aa2 outlook stabile (Moody’s)

 **Il Cantone Ticino ha ricevuto anche per il 2018 una valutazione Aa2 con
outlook stabile da parte dell’agenzia Moody’s.**

Dalla nuova analisi effettuata da parte dell’agenzia internazionale di rating
risultano sostanzialmente gli stessi punti di forza rilevati già nel 2016 e
nel 2017:

  * esistenza di un vincolo costituzionale (freno all’indebitamento) garante di un equilibrio finanziario a medio termine;
  * alto grado di flessibilità budgetaria e finanziaria;
  * gestione efficiente della tesoreria e del portafoglio debitorio dello Stato;
  * economia nel suo complesso forte e diversificata. 

Moody’s non rileva nuovi elementi che potrebbero influire in modo negativo sul
rating del Cantone e la prospettiva di un sostanziale equilibrio finanziario
nel futuro permette di garantire un outlook stabile.  
La valutazione ottenuta, tenuto conto dei vari elementi considerati, è
positiva ed il rating di ottimo livello.

  * Credit opinion del 09.07.2018
  * Comunicato Stampa Cantone Ticino del 09.07.2018

####  Rating ufficiale 2017

### Confermato anche per il 2017  
il rating Aa2 outlook stabile (Moody’s)

 **Il Cantone Ticino ha ricevuto una valutazione Aa2 con outlook stabile.**

La valutazione dell’agenzia Moody’s, basata principalmente sull’analisi della
situazione finanziaria, ha evidenziato i seguenti punti di forza:

  * esistenza di un vincolo costituzionale (freno all’indebitamento) garante di un equilibrio finanziario a medio termine;
  * alto grado di flessibilità budgetaria e finanziaria;
  * gestione efficiente della tesoreria e del portafoglio debitorio dello Stato;
  * economia nel suo complesso forte e diversificata. 

Accanto a questi aspetti positivi, Moody’s rileva alcune criticità, come ad
esempio i persistenti disavanzi del conto di gestione corrente (sebbene in
fase di miglioramento) e l’alto livello dell’indebitamento. La valutazione
ottenuta, tenuto conto dei vari elementi considerati, è comunque positiva ed
il rating di ottimo livello.

  * Credit opinion del 21.06.2017
  * Comunicato Stampa Cantone Ticino del 07.07.2017

####  Rating ufficiale 2016

### Il Cantone Ticino dispone di un rating ufficiale pubblico Aa2  
assegnato dall’agenzia Moody’s Public Sector Europe

 **Il Consiglio di Stato informa che, a partire da questa mattina, la
Repubblica e Cantone Ticino dispone di un rating ufficiale pubblico, assegnato
dall’agenzia Moody’s Public Sector Europe (con sede a Londra) e riconosciuto
dalla FINMA (Autorità federale di vigilanza sui mercati finanziari).**

La valutazione dell’agenzia Moody’s, basata principalmente sull’analisi della
situazione finanziaria, ha evidenziato i seguenti punti di forza:

  * esistenza di un vincolo costituzionale (freno all’indebitamento) garante di un equilibrio finanziario a medio termine;
  * alto grado di flessibilità budgetaria e finanziaria;
  * gestione efficiente della tesoreria e del portafoglio debitorio dello Stato;
  * economia nel suo complesso forte e diversificata.

Accanto a questi aspetti positivi, Moody’s rileva alcune criticità, come i
persistenti disavanzi del conto di gestione corrente (sebbene in fase di
miglioramento), l’alto livello dell’indebitamento, nonché i rischi legati al
la garanzia statale nei confronti di BancaStato.

  * Credit opinion del 21.06.2016
  * Credit opinion del 20.04.2016
  * Comunicato Stampa Moody’s  
del 20.04.2016

  * Comunicato Stampa Cantone Ticino del 20.04.2016

####  Pubblicazioni

  * Moody’s - Issuer in depth Canton of Ticino del 21.06.2016

