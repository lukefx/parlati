  * Presentazione
  * Servizio degli affari militari e del comando di circondario
  * Reclutamento
  * Giornate informative
  * Giornate informative per le donne
  * Reclutamento
  * Scuola reclute
  * Istruzione
  * Periodo della scuola reclute
  * Informazioni per la scuola reclute
  * Servizi d'istruzione della formazione (SIF)
  * Servizi d'istruzione della formazione
  * Proscioglimento
  * Deposito dell'arma personale
  * Obblighi fuori servizio
  * In generale
  * Tassa militare
  * Tiro obbligatorio
  * Tiro per ritardatari
  * Notificazioni
  * Congedo militare per l'estero
  * Servizio sociale dell'esercito
  * Servizio sociale
  * Istruzione facoltativa: Giovani tiratori (GT)
  * Corso per Giovani tiratori (GT)
  * Comuni, Società di tiro
  * Obblighi dei Comuni in ambito militare
  * Informazioni utili sul Servizio militare
  * Società di tiro

#  Proscioglimento dall’obbligo di prestare servizio militare nell’anno 2023

In virtù dell’articolo 13 della Legge militare (LM) in data 31 dicembre 2023 i
militari seguenti vengono prosciolti dall’obbligo di prestare servizio
militare.

 **Militari in ferma continuata:**

  * I soldati, gli appuntati, i sergenti e i sergenti capi, alla fine del settimo anno civile che segue la promozione a soldato.
  * I sergenti maggiori, i sergenti maggiori capi e i furieri, alla fine dell’anno civile in cui hanno compiuto 31 anni e sono stati incorporati nell'esercito almeno per quattro anni.
  * Gli ufficiali subalterni, alla fine dell’anno civile in cui hanno compiuto 35 anni e sono stati incorporati nell'esercito almeno per quattro anni.

**Militari che non prestano servizio militare come militari in ferma
continuata:**

  * I soldati, gli appuntati, gli appuntati capi, i caporali i sergenti e i sergenti capi, alla fine del decimo anno civile che segue la promozione a soldato.
  * I militari di truppa (soldati, appuntati, appuntati capi) e i sottufficiali che il 31 dicembre 2017 non hanno ancora adempiuto il loro totale obbligatorio di giorni di servizio d'istruzione restano assoggettati all'obbligo di prestare servizio militare fino alla fine del 12° anno civile dopo la promozione a soldati.
  * I soldati aspiranti medici militari, farmacisti, dentisti o veterinari che non compiono la carriera nell'ambito dell'istruzione dei quadri per conseguire il grado di tenente, alla fine del decimo anno civile dopo la conclusione dell'istruzione di base (= fine della scuola reclute).
  * I sottufficiali superiori nelle unità: Anno di nascita 1987
  * Gli ufficiali subalterni: Anno di nascita 1983
  * I sottufficiali superiori negli stati maggiori di C trp e i capitani: Anno di nascita 1981
  * I sottufficiali superiori negli stati maggiori di GU, gli specialisti secondo l’art. 81 e l’allegato 5 OOPSM e gli ufficiali, per i quali non sussiste la necessità di una proroga volontaria: Anno di nascita 1973
  * Tutti i mil con proroga volontaria e gli alti ufficiali superiori: Anno di nascita 1958
  * Tutti i mil inclusi gli alti ufficiali superiori con proroga volontaria, per i quali non sussiste la necessità di un’ulteriore proroga.

NB: gli ufficiali saranno chiamati alla riconsegna del materiale all’inizio
dell’anno 2024.

apri tutto / chiudi tutto

####

Date previste per la restituzione dell'equipaggiamento

 __

Tutti gli obbligati del Cantone saranno chiamati a scaglioni e si
presenteranno puntualmente, come da convocazione, al **Centro logistico del
Monte Ceneri** nelle seguenti giornate:

  * martedì **5 dicembre 2023**
  * mercoledì **6 dicembre 2023**

####

Istruzioni generali

 __

  * I militi si presentano personalmente in abiti civili con l’arma personale e il loro equipaggiamento.
  * In base all’articolo 59 della Costituzione federale vige l’obbligo militare generale che comprende il proscioglimento dagli obblighi militari e la restituzione dell’equipaggiamento.
  * La partecipazione è obbligatoria ed è considerata una scadenza ufficiale.
  * In conformità all’articolo 324a del Codice delle obbligazioni, il datore di lavoro deve concedere al collaboratore il tempo necessario per l’adempimento dell’obbligo legale (convocazione = scadenza ufficiale) e deve versargli il salario per il tempo corrispondente.
  * In questa giornata non viene rilasciato né il soldo né il formulario IPG (art. 12, cpv. 2, lett. c dell’Ordinanza dell’Assemblea federale sull’amministrazione dell’esercito, RS 510.30).

####

Chiamata

 __

Tutti gli obbligati alla riconsegna saranno chiamati con una **convocazione
personale**.

Chi, ritenendosi obbligato, non avrà ricevuto la convocazione **entro il 31
ottobre 2023** , deve contattare il Servizio degli affari militari e del
comando di circondario a Bellinzona, tel. 091.814.33.31, e-mail " di-
militare(at)ti.ch ".

####

Armi

 __

La pretesa di proprietà può essere fatta valere se il militare è stato
incorporato nell'esercito per almeno 7 anni oppure 4 anni nel caso della ferma
continuata e in occasione del proscioglimento dagli obblighi militari **viene
rilasciato un permesso d'acquisto di armi valido** , nonché:

  *  **i militari che sono equipaggiati con il fucile d’assalto** possono conservare la propria arma personale se negli ultimi tre anni (2021, 2022, 2023) hanno assolto almeno **due volte il programma obbligatorio e due volte il tiro di campagna a 300m oppure tre tiri obbligatori e uno in campagna** e ciò è registrato nel libretto di tiro o nel libretto delle prestazioni militari;
  *  **i militari equipaggiati con la pistola** possono diventarne proprietari senza dover comprovare di aver partecipato ad alcun tiro.

Prima del proscioglimento dall’obbligo di prestare servizio i militari
ritirano le armi depositate volontariamente e le portano con sé in occasione
del proscioglimento (v. OEPM art. 12, 13, 14 e 15).

I militari non possono far valere alcuna pretesa di proprietà sulle armi non
ritirate.

Chi prende la decisione di non esercitare la pretesa di proprietà in occasione
del proscioglimento dagli obblighi militari, **non può revocarla in una fase
successiva** (v. OEPM art. 29 e 30).

####

Armi in prestito

 __

Chi possiede un’arma in prestito o, in occasione del proscioglimento dagli
obblighi militari, vuole tenere il suo fucile d'assalto personale 90 come arma
in prestito, il giorno del proscioglimento deve esibire **un permesso
d’acquisto di armi** e deve avere assolto negli ultimi tre anni (2021, 2022,
2023) almeno **due volte il programma obbligatorio e due volte il tiro di
campagna oppure tre tiri obbligatori e un tiro in campagna**.

Queste prestazioni devono essere iscritte nel libretto di tiro o nel libretto
delle prestazioni militari (LPM). **I fucili d’assalto 90 e le pistole in
prestito non possono essere acquisiti in proprietà**.

####

Disposizioni finali

 __

* * *

Al proscioglimento si devono portare tutte le armi debitamente pulite. Le armi
che diventano di proprietà vengono contrassegnate.Tutti i fucili d’assalto
vengono trasformati in armi semiautomatiche per il fuoco colpo per colpo.

 **La restituzione delle parti modificate avviene al più presto dopo 10
settimane.**

* * *

Per la modifica, la contrassegnazione e il rilevamento dei dati per la
cessione in proprietà dell’arma occorre versare un indennizzo. L’indennizzo
ammonta a:

CHF 30.-- per la pistola; CHF 60.-- per il Fass 57; CHF 100.-- per il Fass 90

**L’indennizzo va pagato in contanti al momento del proscioglimento.**

 **Il pagamento senza contanti o la consegna dietro fattura non sono
possibili.**

###  Documenti

  * Promemoria del Centro logistico per il proscioglimento 2023

 **Consulta le  
domande frequenti**

