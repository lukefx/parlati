COMUNICATI

AGENDA

COMUNICATI POLIZIA E MINISTERO

STREAMING

INFORMAZIONI

Dipartimento delle istituzioni  

__Comunicato stampa

Dipartimento delle istituzioni  

03 aprile 2023

__

__Comunicato stampa

Dipartimento delle istituzioni  

03 aprile 2023

# Casa anziani Alto Vedeggio: esercitazione di salvataggio/evacuazione

Allo scopo di testare la prontezza d’intervento a seguito di un avvenimento
interno alla struttura di Mezzovico, la Direzione della casa anziani Alto
Vedeggio ha svolto venerdì scorso 31 marzo, dalle 13.00 alle 19.30, un
esercizio di salvataggio in scala 1:1. L’operazione ha coinvolto i partner
della protezione della popolazione e conseguentemente le strutture di condotta
e il personale preposto al salvataggio. Questi ultimi hanno dovuto operare in
uno scenario che prevedeva la necessità di evacuare la casa anziani a seguito
di un problema tecnico.

  

L'esercizio, diretto da un quadro della Polizia cantonale in stretta
collaborazione con il Servizio della protezione della popolazione del
Dipartimento delle istituzioni, ha visto l'impiego di una quarantina di
soccorritori provenienti dagli Enti partner della protezione della
popolazione. In particolare hanno collaborato: la Polizia cantonale, i corpi
pompieri di Lugano e Monteceneri, i servizi d’autoambulanza, l’organizzazione
di protezione civile di Lugano Campagna, la Direzione della casa anziani Alto
Vedeggio con il proprio personale.

Grazie allo scenario predisposto si è potuto testare l’attivazione della
catena d’allarme e allenare il coordinamento, così come la condotta di un
dispositivo d’urgenza al fronte, denominato SMEPI (Stato maggiore degli enti
di primo intervento). La direzione d’esercizio ha messo l’accento sulle
modalità (tecnico/tattiche) di intervento e sulle capacità di condotta, quali
elementi fondamentali per riuscire ad affrontare questo genere di situazioni.

L'esercitazione, organizzata nell'ambito delle attività della Commissione
dell'istruzione della protezione della popolazione (CT istr PP), ha avuto un
riscontro molto positivo e ha permesso d’identificare alcuni spunti di
miglioramento che verranno ora elaborati e conseguentemente implementati.

Immagine 1

__Scarica

Immagine 2

__Scarica

Immagine 3

__Scarica

Immagine 4

__Scarica

Immagine 5

__Scarica

