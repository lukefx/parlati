  * __Ufficio giovani
    * La Legge giovani
    * La Legge colonie
    * Aggiornamento Legge giovani e Legge colonie
    * Piattaforma delle politiche giovanili
    * Programma di promozione dei diritti dei bambini e dei giovani
    * Informazioni per i Comuni
  * Sostegno progetti
  * Centri giovani
  * Attività e servizi di prossimità
  * Colonie
  * Consiglio cantonale dei Giovani
  * Congedo giovanile
  * Volontariato
  *  __Cinema
  * Musica
  * Teatro, danza e altro ancora
  * Movimento e sport
  * Infopulmini
  * Pubblicazioni

#  Progetto di aggiornamento della Legge giovani e Legge colonie

Il progetto di aggiornamento della Legge giovani e della Legge colonie prevede
di unire le due normative in un'unica base legale per estenderne e rafforzarne
i contenuti affinché i giovani possano perseguire le loro **aspirazioni** in
uno spirito di **autodeterminazione** e di **partecipazione** attiva alla vita
sociale, culturale e politica del nostro Cantone. Il progetto intende:

  * promuovere le attività destinate a bambini e giovani affinché abbiano la possibilità di vivere esperienze di crescita e realizzare le proprie aspirazioni in uno spirito di autodeterminazione;
  * favorire la partecipazione dei bambini e dei giovani in tutte le scelte che li riguardano al fine di garantire il diritto, i mezzi, gli spazi e il supporto per contribuire alla costruzione delle decisioni;
  * sostenere bambini e giovani promuovendo le pari opportunità e l’inclusione attività educazione informale e l’animazione socioculturale nei contesti di vita dei giovani.

###  Consultazione

Il Consiglio di Stato ha autorizzato il Dipartimento della sanità e della
socialità a indire una consultazione sul disegno di legge per l’aggiornamento
della Legge sul sostegno e il coordinamento delle attività giovanili del 2
ottobre 1997 e della Legge sul promovimento e il coordinamento delle colonie
di vacanza del 17 dicembre 1973. L’obiettivo della consultazione è di
verificare il grado di adesione dei principali destinatari e partner, nonché
di apportare eventuali correttivi al disegno di legge.

La consultazione è terminata il 13 febbraio 2023. I risultati della
consultazione saranno pubblicati con il Messaggio che il Consiglio di Stato
sottoporrà al Gran Consiglio.

  * Lettera del Dipartimento della sanità e della socialità
  * Elenco destinatari
  * Disegno di legge
  * Rapporto esplicativo
  * Questionario consultazione

Per maggiori informazioni: ufficiodeigiovani(at)ti.ch

###  #facciamolegge

Per considerare le proposte dei giovani, il Dipartimento della sanità e della
socialità ha organizzato sabato 1° ottobre 2022 l’evento “#facciamolegge”. I
giovani sono stati invitati a formulare proposte che saranno considerate nella
redazione del disegno di legge e del Messaggio governativo che il Consiglio di
Stato sottoporrà al Gran Consiglio.

Per visualizzare il video è neccessario attivare i JavaScript, oppure di
aggiornare il vostro browser ad una versione più attuale.  supports HTML5
video

### Justine by #daneartt

Justine è la paladina dei diritti delle bambine, dei bambini, delle giovani e
dei giovani di tutto il mondo. La sua bontà, il suo altruismo e la sua
generosità alimentano i poteri magici di un grande ciondolo che consente a
Justine di difendere giorno dopo giorno gli interessi di tutte le ragazze e di
tutti i ragazzi. Justine è convinta che gli adulti debbano essere accoglienti,
amabili, giusti, saggi, aperti e fedeli per offrire alle ragazze e ai ragazzi
– a cui non piace passare tutto il loro tempo in casa – degli spazi in cui
stare insieme ed esprimere le proprie idee.  
Per difendere i diritti delle bambine, dei bambini, delle giovani e dei
giovani Justine insegna agli adulti ad ascoltarli affinché possano essere i
protagonisti della loro vita e il sole possa continuare ad illuminare di
bellezza del mondo al quale appartengono.

###  Piattaforma delle politiche giovanili

Il progetto di aggiornamento della Legge giovani e della Legge colonie
coordinato dall'Ufficio del sostegno a enti e attività per le famiglie e i
giovani (UFaG) è il risultato della collaborazione tra il gruppo «basi legali»
della Piattaforma delle politiche giovanili, il Consiglio cantonale dei
giovani, il Gruppo mentoring Pro Juventute, della Commissione per la gioventù,
della Commissione per le colonie di vacanza e del giornata di riflessione con
i giovani denominata «#facciamo legge».

Martedì 25 ottobre 2022, al Centro giovani di Breganzona, l'UFaG ha presentato
il progetto di legge ai professionisti che partecipano alle attività della
Piattaforma delle politiche giovanili.

  * Presentazione progetto di legge

###  Per informazioni e consulenze non esitare a contattarci!

**Ufficio del sostegno a enti e attività per le famiglie e i giovani**  
Vicolo Santa Marta 2  
6500 Bellinzona

tel. +41 91 814 54 51  
ufficiodeigiovani(at)ti.ch

###  #facciamo legge

  * Rapporto #facciamolegge
  * Graphic recording
  * Podcast - Radio Gwen
  * Video #facciamo legge - extended version
  * Justine #daneartt

###  Piattaforma politiche giovanili

  * Presentazione progetto di legge

