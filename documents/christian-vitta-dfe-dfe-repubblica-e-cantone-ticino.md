  * Presentazione
  * Christian Vitta
  * Contatti
  * Organigramma

#  Christian Vitta

Christian Vitta è nato a Locarno il 25 dicembre 1972, è sposato con Valeria
Nembrini Vitta ed è padre di tre figli: Laura, Stefano e Lorenzo.

Dopo aver frequentato la Scuola cantonale di commercio di Bellinzona si è
laureato in economia all’Università di Friborgo conseguendo il dottorato nel
2001.

A livello professionale ha collaborato quale assistente all’Università della
Svizzera italiana (Facoltà di Scienze economiche) e quale ricercatore presso
l’Istituto di ricerche economiche. È stato Direttore presso una società di
consulenza e revisione con sede a Lugano.  
La sua carriera politica è iniziata a livello comunale nel 1996 con l’elezione
nel Consiglio comunale del Comune di S. Antonino. Nel 2000 è stato eletto
Sindaco, carica che ha ricoperto fino ad aprile 2015.

A livello cantonale è stato membro del Gran Consiglio dal 2001 al 2015. Ha
rivestito il ruolo di capogruppo del Partito liberale radicale dal 2007 e di
Presidente della Commissione della gestione e delle finanze nel 2012. È stato
inoltre membro del Comitato dell’Associazione dei Comuni Ticinesi, della
Commissione federale delle lotterie e delle scommesse, della Commissione di
vigilanza sulla formazione degli Enti locali, del Comitato dell’Associazione
dei Comuni Svizzeri e della Commissione etico-giuridica del progetto Rete
sanitaria.

Da aprile 2015 è Consigliere di Stato e Direttore del Dipartimento delle
finanze e dell’economia.  
  

###  Christian Vitta

  * Discorsi

