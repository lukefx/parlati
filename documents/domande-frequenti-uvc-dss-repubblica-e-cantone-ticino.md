  * Introduzione
  *  __Protezione animali
  *  __Sanità animale
  *  __Malattie
  * COVID-19 e animali
  *  __Protezione del consumatore
  *  __Importazione e esportazione
  *  __Cani
    * Introduzione
    *  __Scelta
    *  __Identificazione e registrazione
    *  __Tenuta
    * Movimento
    *  __Divieti
    * Adozioni
    * Turismo in Ticino
    *  __Razze soggette ad autorizzazione
    * Notifica delle morsicature
    * Agenzie di sicurezza
    * Informazioni
    * Domande frequenti
    * Basi legali
    * Link
  *  __Basi legali

#  Cani - Domande frequenti

apri tutto / chiudi tutto

####

Corsi OPAn teorico e pratico, sono ancora obbligatori?

 __

A partire dal 01.01.2017, l'obbligo di partecipare ai corsi OPAn (teorico e
pratico) è stato abrogato.

Rimangono tuttavia invariate le disposizioni inerenti i cani delle razze
soggette a restrizioni.

####

I Municipi sono preparati a svolgere i compiti di controllo e vigilanza? Chi
se ne assumerà i costi?

 __

È compito del Municipio verificare che i cani presenti sul suo territorio
siano muniti di microchip, correttamente registrati nella banca dati ufficiale
e portino la targhetta ufficiale. I controlli riguardanti l’identificazione
tramite microchip possono essere effettuati visionando le registrazioni nella
banca dati cantonale. Ogni comune ha infatti a disposizione tutte le
registrazioni dei cani i cui detentori sono domiciliati sul suo territorio.
L’UVC fornirà i formulari necessari per il controllo tenuta dei cani nel
rispetto delle norme OPAn da verificare in occasione del rilascio delle
autorizzazioni e fornirà tutte le informazioni necessarie.

I costi generati dai controlli saranno coperti dagli introiti della tassa sui
cani, di cui il Municipio stabilisce l'importo.

####

Come è regolato il pagamento della tassa sui cani?

 __

I Municipi sono responsabili di incassare le tasse sui cani e di riversare al
Cantone la quota parte corrispondente a Fr. 25 per ogni cane. I nominativi di
tutti i proprietari vengono scaricati direttamente dall'anagrafe canina
AMICUS.

####

Cosa si intende con il termine “luoghi frequentati dal pubblico” ?

 __

Per luoghi frequentati dal pubblico si intendono le aree normalmente
frequentate da persone o animali, come le vie e le piazze dei centri abitati,
i parchi, le zone ricreative e i pascoli frequentati da greggi di animali da
reddito. Ogni Municipio inoltre ha la possibilità di applicare regole ancora
più severe all’interno dell’ordinanza municipale.

####

Cosa si intende con il termine detentore?

 __

Il detentore è colui che si occupa abitualmente della gestione del cane.
All’interno del nucleo famigliare è possibile che più persone si occupino del
cane ma in linea generale sarà solo una persona a richiedere l’autorizzazione.
In casi particolari, in presenza di cani la cui detenzione risulta
problematica sarà possibile che l’UVC richieda che più persone superino il
test con lo stesso cane.

####

Cosa devo fare per richiedere l’autorizzazione?

 __

L’autorizzazione va richiesta prima dell’acquisto del cane al Municipio che a
partire dal primo aprile 2009 metterà a disposizione gli appositi formulari da
compilare. Sul formulario dovranno essere indicati i dati del richiedente, i
dati del cane e dovrà essere fornita una descrizione delle strutture
(recinzione, cuccia..). In allegato dovrà esser fornita una copia
dell’estratto del casellario giudiziale. Se il Municipio lo riterrà necessario
potrà effettuare un sopralluogo al domicilio del richiedente per valutare la
strutture. Il Municipio invierà tutto il materiale all’UVC e rilascerà il suo
preavviso. L’UVC deciderà circa il rilascio dell’autorizzazione e comunicherà
la sua decisione direttamente al richiedente. Una volta ottenuta
l’autorizzazione sarà possibile l’acquisto del cane.

####

La frequenza ai corsi cantonali è obbligatoria?

 __

Sì, è tollerata al massimo un’assenza, in caso di assenze prolungate il corso
va ripetuto.

####

Cosa succede se il test non viene superato?

 __

In linea generale il detentore dovrà frequentare con il cane un nuovo corso
con lo scopo di migliorare la gestione dell'animale nelle situazioni
rappresentate dalle prove del test che non sono state superate. Dovrà poi
ripetere il test entro sei mesi. In caso di una seconda bocciatura l’UVC
ordinerà le misure puntuali in rapporto al problema del cane rispettando il
principio dell’efficacia e della proporzionalità.

####

Se acquisto un cane adulto appartenente alla lista dell’art. 11 del
Regolamento sui cani che ha già frequentato il corso e superato il test con il
precedente detentore devo ripeterlo?

 __

Sì, corso e test sono valevoli per il binomio cane-detentore. In ogni caso il
nuovo detentore dovrà frequentare il corso e sottoporsi al test con il suo
cane entro sei mesi dall’acquisto.

####

Come vengono definiti gli incroci? Sono previsti test del DNA?

 __

La definizione della razza del cane viene fatta dal veterinario in base alle
caratteristiche morfologiche del cane e, se conosciuti, a quelle dei genitori.
Non sono previsti test del DNA.

Tutti cani dal primo gennaio 2006, secondo l’Ordinanza federale sulle
epizoozie, devono essere registrati all'anagrafe canina AMICUS indicandone
anche la razza o, quando possibile, le razze predominanti se si tratta di un
incrocio. Tutti i cani in Ticino sono già registrati con questa modalità. Non
vi saranno quindi cambiamenti sostanziali in questa procedura. Occorre inoltre
ricordare che in ogni caso i nuovi cani devono essere registrati
dall’allevatore prima della cessione dei cuccioli a terze persone e solo in un
secondo tempo si deve effettuare la notifica del cambiamento di proprietà.
Almeno la razza della madre del cane è quindi conosciuta al momento della
registrazione.

