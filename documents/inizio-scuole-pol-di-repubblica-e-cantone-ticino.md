  * __Prevenzione dei reati
  *  __Assistenza alle vittime
  * Tempo libero
  * Bagnanti
  * Escursionisti
  * Spazio giovani
  * Gruppo visione giovani
  * Violenza giovanile
  *  __Cyberbullismo
  * Dipendenza da internet
  *  __Abusi sessuali attraverso internet
  * Prevenzione dipendenza droghe
  * Molestie su internet
  * Circolazione stradale
  * Distratti mai
  *  __Incidenti stradali
  * Sicurezza in moto
  * Dispositivi mani libere
  * Inizio scuole
  * Sicurezza nei tunnel
  * Alcool al volante
  * Pneumatici invernali
  * Uso delle rotonde
  * Traffico pesante
  * Informazioni sui cantieri e postazioni radar fisse
  * Sicuri sulla strada
  * Reati patrimoniali e finanziari
  * Prevenzione durante il periodo Natalizio
  * Prevenzione furti nel periodo estivo
  *  __Furti con scasso
  * Furti di veicoli
  * Altri furti
  *  __Rapine
  *  __Truffe
  * Violenza e reati sessuali
  * Violenza domestica
  * Violenza giovanile
  *  __Reati contro i minori
  * Crimini informatici
  * Estorsioni / truffe nel contesto delle videochat
  * Phishing
  * Documentazione Crimini informatici
  * Menu
  *  __Stupefacenti
  * Menu
  * First responder

#  TI accompagnamo a scuola in sicurezza

La Polizia cantonale in collaborazione con Strade + Sicure, invita tutti gli
utenti della strada a voler prestare attenzione all’operazione “TI
accompagnamo a scuola in sicurezza”, dove in una prima fase, grazie ai partner
ufficiali, si procederà ad una capillare informazione con messaggi e spazi
pubblicitari sull’imminente apertura delle scuole. Successivamente saranno
effettuate azioni mirate e controlli stradali a vantaggio della sicurezza
degli scolari nelle immediate vicinanze delle sedi scolastiche.

Informazioni e consigli utili per la sicurezza dei vostri figli sul tragitto
casa scuola. Genitori, ricordate sempre che i fanciulli imparano dapprima
copiando il vostro comportamento o di chi si occupa di loro. Fondamentale
quindi che il vostro esempio sia eccellente, solo così, con lo sforzo di tutti
si raggiungeranno dei risultati importanti nel campo della sicurezza stradale.

  * ... a piedi camminando sul marciapiede...
  * ... in bicicletta indossando il casco...
  * ... in auto allacciati correttamente...

 **Muoviamoci in sicurezza**

###  … a piedi camminando sul marciapiede…

###  
Tragitto

Per la scelta del tragitto da compiere a piedi, non sono la lunghezza o la
durata i criteri fondamentali. Consigliamo di scegliere il percorso
privilegiando tratti con marciapiede, passaggi pedonali, corsie pedonali,
tratti di strada ben illuminati e con una buona visuale. Se non vi fosse nulla
di tutto ciò nel tratto di strada da compiere, allora camminiamo al bordo
della strada dove ci possono scorgere meglio gli altri utenti della strada.

Riteniamo che il recarsi a scuola a piedi, porti con se diversi vantaggi, sia
dall'aspetto educativo che evolutivo dell'individuo.

In tal senso risulta molto interessante il concetto di "pedibus" (mamme che
accompagnano un gruppo di bambini a scuola, passando da punti fissi).

###  
Comportamento

È importante, soprattutto ai bambini, ricordare le regole fondamentali di
comportamento:

  * non correre e non giocare
  * non distrarsi
  * rispettare gli altri
  * prestare attenzione al traffico

###  
Equipaggiamento

Anche a piedi, sebbene a volte non lo si pensi, è importante avere un
abbigliamento adeguato. In particolare la mattina presto o la sera, bisogna
indossare vestiti chiari, possibilmente con inserti catarifrangenti.

###  … in bicicletta indossando il casco…

### Tragitto

Scegliamo il percorso privilegiando tratti di piste ciclabili, corsie
ciclabili o strade  
poco trafficate.

Se bisogna percorrere un tratto di strada principale o con molto traffico è
consigliato, soprattutto per i più piccoli o i meno esperti, di scendere dalla
bici e percorrere il tratto camminando sul marciapiede.

Ricordiamo che anche l'attraversamento della carreggiata va fatto spingendo il
velocipede.

###  
Comportamento

È importante, soprattutto ai bambini, ricordare le regole fondamentali di
comportamento:

  * evitare di giocare
  * circolare in fila indiana
  * non distrarsi 
  * non abbandonare il dispositivo di guida
  * rispettare gli altri
  * non ascoltare la musica con le cuffie
  * prestare attenzione al traffico

###  
Equipaggiamento

Partendo dal presupposto che bisogna essere in grado di padroneggiare
correttamente il veicolo per poter circolare sulla strada, ricordiamo che
utilizzare una bicicletta della giusta taglia è sicuramente di grande aiuto e
che questa, deve essere in perfetto stato di marcia ed avere in dotazione:

  * Freni
  * Luci (di notte, alba, crepuscolo, gallerie, maltempo)
  * Catarifrangenti
  * Campanello
  * Lucchetto

Inoltre, circolando in bicicletta, è importante indossare correttamente il
casco di protezione. L'abbigliamento del ciclista deve garantire una buona
visibilità e protezione in caso di caduta o maltempo.

**Attenzione, vista l'abolizione del contrassegno, rammentiamo l'importanza di
avere una copertura assicurativa RC privata che copra eventuali danni a cose o
persone.**

###  … in auto allacciati correttamente…

###  
Tragitto

Qualora l'utilizzo dell'automobile risultasse indispensabile, è bene
riflettere su alcune problematiche che questo comporta.

Non passa inosservato l'assembramento di veicoli dinnanzi alle scuole durante
l'orario d'inizio come al termine degli orari di lezione.

Questo, oltre ad intralciare il traffico, crea un notevole pericolo per gli
allievi che si muovono tra le auto.  
Fermiamoci quindi in luoghi idonei e aiutiamo i piccoli passeggeri a scendere
o salire dai veicoli.

Anche questo tipo di viaggio, benché corto, deve essere pianificato: partire
in orario e prendersi il tempo di allacciare i bambini non sarà sicuramente
tempo perso!

###  
Comportamento

Il comportamento del genitore o della persona alla guida del veicolo, viene
osservato e ripreso dal bambino.

Una guida difensiva oltre che ad aumentare la sicurezza di tutti gli utenti
della strada, ci eviterà attimi di nervosismo.

Lo stress del genitore viene inevitabilmente trasmesso al ragazzo anche sul
banco di scuola.

###  
Equipaggiamento

È obbligatorio assicurare con un dispositivo di sicurezza idoneo i bambini al
di sotto dei 12 anni, la cui altezza è inferiore a 150 cm.

Nella scelta del seggiolino da utilizzare, bisogna tenere conto che questi si
dividono in diversi gruppi, in base al peso del fanciullo.

Non bisogna dimenticare l'omologazione (vedi etichetta sul prodotto), che deve
rifarsi al regolamento ECE-R 44. Attenzione: le prime due cifre del numero di
approvazione devono cominciare con 03 o 04.

