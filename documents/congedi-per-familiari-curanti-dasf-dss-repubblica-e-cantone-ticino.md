Famiglia e figli __Conciliabilità famiglia e lavoro/formazione  
Disabilità __Mantenimento, assistenza e cura a domicilio  
Anziani __Mantenimento, assistenza e cura a domicilio  
Mantenimento, assistenza e cura a domicilio __Persone anziane | Persone con
disabilità  
Familiari curanti __Sostegno, congedi e aiuti finanziari  

#  Congedi per familiari curanti

Gestire efficacemente l'equilibrio tra l'assistenza a un familiare e
un'attività professionale può essere impegnativo. Per facilitare tale compito
sono previsti dei congedi specifici.

### Di quali congedi possono usufruire i familiari curanti?

Le principali forme di congedo sono due:

  * il Congedo di assistenza ai familiari;
  * le Indennità di assistenza. 

### In cosa consiste il Congedo di assistenza ai familiari?

Il congedo prevede il diritto all'esonero dal lavoro in caso di assenze di
breve durata per l'assistenza a un familiare.

È limitato al tempo necessario per l’assistenza e non può superare i 3 giorni
per evento e i 10 giorni all’anno. Durante tale assenza, il datore di lavoro è
tenuto a versare integralmente il salario al proprio collaboratore.

### Chi ne ha diritto?

Sono considerati familiari:

  * genitori e figli;
  * fratelli e sorelle;
  * suoceri;
  * il coniuge;
  * il partner registrato;
  * il partner che convive con il lavoratore nella medesima economia domestica da almeno cinque anni ininterrottamente.

### Quali sono i presupposti per il diritto al congedo?

Qualsiasi problema di salute riguardante un membro della famiglia dà diritto a
questo congedo (malattia, infortunio o invalidità).

Per richiedere il congedo si consiglia di presentare al proprio datore di
lavoro un certificato medico a prova delle circostanze.

* * *

### In cosa consistono le Indennità di assistenza?

Sono indennità di perdita di guadagno per genitori che devono assistere un
figlio minorenne con gravi problemi di salute dovuti a malattia o infortunio.

### Chi ne ha diritto?

Hanno diritto i genitori di un figlio minorenne con gravi problemi di salute
che esercitano un'attività lavorativa.

È previsto un congedo di sette settimane per ciascun genitore, ma è possibile
concordare una ripartizione diversa.

### Cosa si intende per gravi problemi di salute?

Sussiste un grave problema di salute del figlio quando:

  * si è verificato un cambiamento radicale del suo stato di salute fisica o psichica;
  * il decorso o l’esito di questo cambiamento è difficilmente prevedibile oppure va considerata l’eventualità di un danno permanente o crescente o del decesso;
  * sussiste un bisogno particolarmente elevato di assistenza da parte dei genitori;
  * almeno un genitore deve interrompere l’attività lucrativa per assistere il figlio.

Per ogni caso di malattia o infortunio sussiste un solo diritto. Una ricaduta
dopo un lungo periodo asintomatico è ritenuta un nuovo evento e dà diritto a
un nuovo congedo.

### Quali sono gli effetti sul contratto di lavoro?

I genitori che assistono figli con gravi problemi di salute sono protetti
contro il licenziamento dal momento in cui sono soddisfatte le condizioni di
diritto e fino alla fruizione dell’intero congedo, ma al massimo per un
periodo di sei mesi a decorrere dal primo giorno di congedo. Le loro vacanze
non possono essere ridotte a causa dell’assenza dovuta al congedo.

### Basi legali

  * Legge federale concernente il miglioramento della conciliabilità tra attività lucrativa e assistenza ai familiari del 20 dicembre 2019
  * Legge federale di complemento del Codice civile svizzero del 30 marzo 1911
  * Legge federale sulle indennità di perdita di guadagno del 25 settembre 1952
  * Ordinanza sulle indennità di perdita di guadagno del 24 novembre 2004
  * Legge federale sul lavoro nell’industria, nell’artigianato e nel commercio del 13 marzo 1964

### Correlati

  * Sostegno ai familiari curanti
  * Familiari curanti: contributi finanziari
  * Giornata dei familiari curanti

### Link e approfondimenti

  * Familiari curanti, un sostegno alla vostra quotidianità
  * Indennità di assistenza: maggiori informazioni e richiesta

### A chi rivolgersi

**Divisione dell'azione sociale e delle famiglie**  
Viale Officina 6  
6501 Bellinzona

 **Coordinamento Familiari curanti**  
tel. +41 91 814 70 11  
familiaricuranti@ti.ch

