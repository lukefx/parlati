COMUNICATI

AGENDA

COMUNICATI POLIZIA E MINISTERO

STREAMING

INFORMAZIONI

Dipartimento delle istituzioni  

__Comunicato stampa

Dipartimento delle istituzioni  

24 marzo 2023

__

__Comunicato stampa

Dipartimento delle istituzioni  

24 marzo 2023

# Anche qui, utili e concreti: la campagna comunicativa della Protezione
Civile entra nella sua seconda fase

Per valorizzare i numerosi compiti di protezione, assistenza e sostegno che la
Protezione Civile svolge regolarmente a favore della popolazione ticinese, nel
2022 è stata avviata una campagna comunicativa dallo slogan “Anche qui: utili
e concreti” per mettere in luce e per far conoscere i numerosi impieghi svolti
lontano dai riflettori. La campagna comunicativa è pronta ora a entrare nella
sua seconda fase, in occasione della quale si informa la popolazione
sull’attività di regolazione del traffico che la Protezione Civile svolge
durante importanti eventi, tra cui slowUp Ticino.

  

In programma domenica 23 aprile 2023, l’undicesima edizione di slowUp presenta
un percorso di circa 50 km tra Bellinzona e Locarno, lungo il quale i militi
delle Regioni di Protezione Civile del Bellinzonese e del Locarnese daranno il
loro supporto all’organizzazione dell’evento, assicurando la regolazione del
traffico, affinché l’evento si possa svolgere nella massima sicurezza e con il
minor disagio possibile. In questo senso, nella settimana che precede l’evento
lungo il percorso saranno visibili delle affissioni che – oltre ad annunciare
l’imminente evento – mostrano il lavoro svolto dai militi della Protezione
civile a favore sia della sicurezza dei partecipanti sia degli utenti della
strada, invitando alla dovuta comprensione.

Un modo per ricordare che la Protezione civile… è utile e concreta.

Immagine manifesto PCi slowUp

__Scarica

