  * Essere deputati al GC
  * Menu
  * Presidenti GC dal 1900 a oggi
  * Legge sul GC e sui rapporti con il CdS
  *  __Composizione del Parlamento
  *  __Cenni Storici
  * Menu
  * Ricerca messaggi governativi e atti parlamentari
  * Ordine del giorno
  * Archivio sedute GC (ordini del giorno e verbali)

#  Legge sul GC e sui rapporti con il CdS

La nuova legge sul Gran Consiglio e sui rapporti con il Consiglio di Stato (RL
2.4.1.1) è stata approvata dal Parlamento ticinese il 24 febbraio 2015. Con
l'entrata in vigore della stessa il 17 aprile 2015 è stata abrogata la
precedente legge sul Gran Consiglio del 2002.

A prescindere dall’esito di future riflessioni di ordine più generale sul
ruolo e suoi compiti del Parlamento, nella nuova legge è stata migliorata
l’esposizione sistematica degli articoli e sono state precisate determinate
regole e dissipate alcune ambiguità del testo previgente, specie per quanto
attiene alle procedure di deliberazione del Gran Consiglio.

La regolamentazione della collisione d’interessi (v. art. 50) ha subito dei
cambiamenti di rilievo. Infatti, le norme pertinenti sono state modificate su
due fronti: precisando, da un lato, che non vi è obbligo di astensione
nell’esame e nell’adozione di disegni di legge (cpv. 5); e prevedendo, nel
contempo, che l’obbligo di astensione risultante dall’esistenza di un
conflitto d’interessi si estende non soltanto al voto ma anche alla
preparazione e alla discussione dell’oggetto, sia nelle Commissioni e in seno
all’Ufficio presidenziale, sia nel plenum del Parlamento (cpv. 1 e 6). Qualora
sia toccato da un conflitto d’interessi, il deputato è tenuto a lasciare la
sala prima della discussione e del voto (cpv. 7). Inoltre, al fine di snellire
le procedure e consentire nello stesso tempo lo svolgimento degli
approfondimenti necessari, anche nel rispetto di eventuali esigenze di
confidenzialità, si è ritenuto preferibile sancire che non sia più il Gran
Consiglio, bensì l’Ufficio presidenziale, a dirimere eventuali contestazioni
circa l’esistenza di un conflitto d’interessi in un dato caso (cpv. 8).

Al fine di migliorare l’efficienza dei lavori parlamentari, la durata massima
delle dichiarazioni di voto è stata ridotta da 2 minuti a 1 minuto (v. art.
128 cpv. 7).

Con l’adozione della nuova legge, è stata inoltre sancita l’autonomia dei
Servizi del Gran Consiglio rispetto alla Cancelleria dello Stato: diretti e
coordinati dal Segretario generale del Gran Consiglio, i Servizi del Gran
Consiglio dipendono direttamente dall’Ufficio presidenziale (art. 148 cpv. 2).
Come indicato nel rapporto commissionale, si è così inteso salvaguardare,
anche sul piano operativo, la necessaria indipendenza del potere legislativo
nei confronti dell’esecutivo, ciò a piena garanzia della separazione dei
poteri ma anche di una maggiore immediatezza e fluidità nei rapporti tra i
Servizi del Gran Consiglio e i servizi centrali dell’amministrazione
cantonale, certamente vantaggiosa per il buon funzionamento del Parlamento.
Un’altra novità, che va nella medesima direzione, consiste nel fatto che,
conformemente alla nuova legge, l’autorità di nomina dei funzionari del Gran
Consiglio (eccettuato il Segretario generale per la nomina del quale rimane
competente il plenum del Gran Consiglio) non è più il Consiglio di Stato,
bensì l’Ufficio presidenziale del Gran Consiglio (art. 153 LGC).

Legge sul Gran Consiglio e sui rapporti con il Consiglio di Stato

###  Contatti

**Servizi del Gran Consiglio**  
Piazza Governo 6  
6501 Bellinzona

tel. +41 91 814 43 26  
fax +41 91 814 44 06  
sgc@ti.ch

**Segretario generale**  
Tiziano Veronelli

  * Trova collaboratori

  * Dove trovarci

