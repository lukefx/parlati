COMUNICATI

AGENDA

COMUNICATI POLIZIA E MINISTERO

STREAMING

INFORMAZIONI

Dipartimento delle istituzioni  

__Comunicato stampa

Dipartimento delle istituzioni  

21 marzo 2023

__

__Comunicato stampa

Dipartimento delle istituzioni  

21 marzo 2023

# 2022: attività intensa alla Sezione della circolazione

La Sezione della circolazione resta uno fra i servizi più sollecitati
dell’Amministrazione cantonale. I dati del 2022 mostrano infatti che sono
state quasi 540’000 le pratiche evase, con una media di oltre 940 telefonate
ricevute ogni giorno. Per dar conto del lavoro condotto nel corso dell’anno
2022, coinciso pure con la votazione popolare sulla nuova imposta di
circolazione, il Dipartimento delle istituzioni proporrà a partire da oggi tre
“pillole” informative che toccheranno tre capitoli: “Immatricolazioni”,
“Ufficio tecnico” e “Novità e rapporto con i cittadini”.

  

La situazione sul fronte delle immatricolazioni nel 2022 è rimasta stabile
rispetto al 2021. Il parco veicoli cantonale infatti è sostanzialmente
invariato, con 324'508 unità al 31 dicembre 2022 rispetto ai 324’017 veicoli
del 2021 (+491 unità, pari allo 0.15%). Nel dettaglio si possono notare
leggere fluttuazioni per ogni categoria di veicolo, che hanno contribuito a
mantenere questa situazione di equilibrio. Tra le categorie più
rappresentative si segnala che: le automobili sono diminuite di 578 unità
rispetto al 2021 (224'454, -0.26%), i motoveicoli sono diminuiti di 944 unità
(46'196, -2%) mentre autofurgoni e veicoli pesanti sono aumentati di 206 unità
(26'991, +0.77%).

Anche l’immatricolazione di ciclomotori (4’491 nel 2022) è ritornata ad
aumentare, dopo una flessione nel 2021 (+2.7% rispetto ai 4’373 dell’anno
precedente). Rimane comunque costante il trend positivo di nuove
immatricolazioni delle biciclette elettriche (oltre 25 km/h). Per quanto
riguarda le immatricolazioni di veicoli nuovi – considerati tutti i generi di
veicoli – il 2022 ha registrato un leggero calo: 21’337 nel 2021, contro le
20’133 (-5.6%). Un fenomeno riconducibile al noto tema delle difficoltà di
produzione di alcuni settori industriali. Le auto a propulsione elettrica o
ibrida sono aumentate di ben 7’207 unità, segnando un netto incremento
rispetto al dato 2021 (6'431), con un incremento quindi del 12% di
immatricolazioni.

L’Ufficio giuridico della Sezione della circolazione nel 2022 ha visto una
ripresa della propria attività, dopo la flessione delle procedure di sua
competenza nel periodo caratterizzato dalla pandemia da Covid-19. Il numero
complessivo delle decisioni adottate è stato di 65'359, pari a un incremento
del 9.4 %, rispetto al dato dell’anno precedente (+5’639). Le decisioni
nell’ambito della procedura amministrativa sono state 10’695 (-407, -3.6 % del
2021). Nell’ambito delle contravvenzioni, rispetto all’anno precedente sempre
segnato dalla pandemia, i decreti di multa sono aumentati da 46’933 a 52’289
(+5’356; +11.4%).

In un Cantone che offre diverse possibilità di svago anche sui due laghi
principali – Ceresio e Verbano – il Servizio navigazione è molto apprezzato
dagli utenti e durante il 2022 ha conosciuto un incremento dell’attività,
legata all’aumento del numero di natanti immatricolati (da 6’586 a 6’812,
+3.43%). Il dato del 2022 conferma un trend avviato a partire dal 2020, quando
molti ticinesi e ospiti impossibilitati a viaggiare all’estero per le
restrizioni legate alla pandemia hanno scoperto o riscoperto i nostri laghi.
Il numero dei collaudi eseguiti (da 2’318 a 2’482) è aumentato del 7.08%. Le
licenze di condurre rilasciate sono state 323, con una diminuzione del 36.67%
rispetto alle 510 del 2021, un anno che ha fatto segnare un boom proprio per
il motivo poc’anzi ricordato. Allegato: grafico Stato immatricolazioni per
categorie più rilevanti 31.12.2022

### Allegati

  * __Grafico stato delle immatricolazioni al 31.12.2022

