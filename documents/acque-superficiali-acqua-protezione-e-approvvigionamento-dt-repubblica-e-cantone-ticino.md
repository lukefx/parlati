  * __Acque superficiali
    *  __Monitoraggi
    *  __CIPAIS
  *  __Acque sotterranee
  *  __Approvvigionamento idrico
  *  __Smaltimento delle acque
  *  __Impianti di depurazione (IDA)
  *  __Industrie e artigianato
  *  __Serbatoi (tank)
  *  __Finanziamento e sussidi
  *  __Organizzazione
  * Menu
  * Nuova Legge sulla gestione delle acque
  * Valorizziamo l'acqua

#  Acque superficiali

Fonte: Antonio Pessina  

Fonte: Antonio Pessina

I corsi d'acqua e i laghi, oltre a essere importanti per la vita dell'uomo
(approvvigionamento idrico e energetico, svago, pesca, ...) e degli altri
organismi viventi, sono elementi caratteristici del nostro paesaggio: essi
meritano la nostra attenzione e protezione.

Attraverso le attività di monitoraggio l’UPAAI, oltre a verificare la qualità
delle acque, contribuisce alla conoscenza dello stato dell'ambiente acquatico
ticinese e offre un supporto pianificatorio, scientifico e di verifica per i
progetti di risanamento e di rivitalizzazione dei corsi d’acqua e delle rive
lacustri.

**Obiettivi di qualità e obiettivi ecologici**

La qualità delle acque riveste un ruolo importante per lo sviluppo e la
riproduzione delle diverse forme di vita: gli obiettivi di qualità per le
acque superficiali, i laghi e i corsi d’acqua sono definiti nell'Ordinanza
federale sulla protezione delle acque (OPAc, 1998).

Negli allegati 1 e 2 OPAc sono descritti gli obiettivi ecologici e le esigenze
relative alla qualità delle acque superficiali: questi mirano a dare alle
acque superficiali un aspetto il più naturale possibile e permettono di
valutare i provvedimenti adottati per la loro tutela.

**Monitoraggio della qualità delle acque**

Conformemente alla legge federale sulla protezione dell'ambiente del 7 ottobre
1983 (art. 44 cpv. 1) e alla legge federale sulla protezione delle acque del
24 gennaio 1991 (art. 57 e 58), la Confederazione e i Cantoni hanno il compito
di procedere a rilevazioni sul carico inquinante e rilevamenti di interesse
nazionale e cantonale sulla qualità delle acque superficiali e sotterranee.

