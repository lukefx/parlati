# Iscrizione alla fattura elettronica (eBill)

 _Facile, veloce ed ecologico: basta un clic per pagare le fatture della
Sezione della circolazione._

### Iscrizione tramite  
Banca

Iscrizione

### Iscrizione tramite  
Postfinance

Iscrizione

La Sezione della circolazione è il primo servizio dell’Amministrazione
cantonale ad offrire ai propri utenti la possibilità di pagare
elettronicamente le fatture, in modo rapido ed ecologico.

### Cosa bisogna fare per effettuare il pagamento elettronico?

Innanzitutto, per poter saldare le proprie fatture online, l’utente deve avere
a disposizione un computer con la connessione a internet e aver stipulato un
contratto e-banking o e-finance con un istituto di credito.

Per poter pagare le fatture elettronicamente ogni utente deve, inoltre,
disporre del numero d’identificazione personale (NIP) e del numero della
fattura emessa dalla Sezione della circolazione (come indicato nell’immagine
sottostante). Grazie a questi dati l’utente può registrare il pagamento delle
fatture della Sezione della circolazione nel proprio conto e-banking o
e-finance.

## Istruzioni per l’uso

Attenzione: non è possibile utilizzare i dati riportati sulle convocazioni al
collaudo e sulle fatture per le vignette dei ciclomotori per registrarsi.

### Disdetta

Se l’utente non desidera più ricevere le fatture in modalità elettronica, ha
la possibilità di disdire il servizio in qualsiasi momento.

### Vantaggi

Sono numerosi i vantaggi offerti agli utenti dal pagamento tramite e-fattura:

  * SEMPLICITÀ: non sarà più necessario scrivere a mano importi, numeri di conto e numeri di riferimento
  * RAPIDITÀ: per controllare, rifiutare o pagare le e-fatture bastano pochi clic 
  * RISPETTO DELL'AMBIENTE: l’e-fattura viene inviata elettronicamente nel vostro servizio e-banking o e-finance e non la riceverete più nella cassetta delle lettere. Inoltre, può essere archiviata, salvandola come file in formato *.pdf direttamente sul vostro computer.
  * SICUREZZA: le e-fatture vengono trasmesse in modo protetto
  * COMODITÀ: l’ordine di pagamento elettronico può essere effettuato in qualsiasi momento e in qualsiasi luogo. Non bisognerà più dipendere dagli orari di apertura degli istituti di credito.

## Link utili

  * Modifica indirizzo
  * Cambio cognome
  * Cambio cantone
  * Iscrizione alla fattura elettronica(eBill)

