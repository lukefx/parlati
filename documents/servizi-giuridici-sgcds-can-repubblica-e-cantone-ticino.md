###  Servizi giuridici

###  Contatti

**Servizi giuridici del Consiglio di Stato**  
Via Canonico Ghiringhelli 1  
6501 Bellinzona

 **Responsabile**  
Francesco Catenazzi

tel. +41 91 814 45 00  

  * Trova collaboratori

  * Dove trovarci

###  Presentazione

I Servizi giuridici del Consiglio di Stato si occupano principalmente dei
seguenti settori.  
  
**Consulenza giuridica del Consiglio di Stato**  
Il consulente giuridico redige pareri giuridici per il Consiglio di Stato.
Interviene su temi specifici a richiesta del Consiglio di Stato e partecipa a
gruppi di lavoro e commissioni di studio. Si occupa pure della conduzione di
inchieste amministrative e disciplinari così come delle consultazioni per la
revisione di leggi federali e cantonali e di procedure ricorsuali, perlopiù
davanti al Tribunale federale. La consulenza è rivolta esclusivamente
all'Amministrazione cantonale.  
  
**Legislazione**  
Le principali attività nell'ambito della legislazione sono il controllo
formale preventivo degli atti legislativi e l'aggiornamento della Raccolta
delle leggi del Cantone Ticino.  
  
**Pari opportunità**  
Il settore delle pari opportunità si occupa di temi quali la parità nella vita
professionale, la conciliazione famiglia – lavoro e la lotta contro la
violenza domestica, mettendo a disposizione degli utenti tutte le informazioni
e risorse necessarie per conoscere i propri diritti e gli aiuti in materia di
pari opportunità. La delegata per le pari opportunità si occupa della
consulenza per le pari opportunità, rivolta sia a collaboratrici/collaboratori
dell’Amministrazione cantonale che a lavoratrici/lavoratori esterni.  
  
**Protezione dati**  
L'Incaricato cantonale della protezione dei dati vigila sull'elaborazione dei
dati personali da parte delle autorità cantonali, comunali, come pure da parte
delle altre corporazioni e degli istituti di diritto pubblico. Inoltre informa
le persone interessate sui loro diritti e consiglia gli organi responsabili
sulle questioni relative alla protezione e alla sicurezza dei dati.  
  
**Trasparenza**  
Il settore fornisce consulenza al pubblico e ad autorità, enti, corporazioni,
società e organismi sottoposti alla Legge sull’informazione e sulla
trasparenza dello Stato (LIT), assicura l'informazione sui principi della
trasparenza, promuove la formazione e coordina l’attuazione della Legge.

### In primo piano

  * #### Raccolta delle leggi

  * #### RtiD

  * #### Pari opportunità

PMI Azione+

  * #### Pari opportunità

Parità salariale

  * #### Protezione dati

GDPR

  * #### Trasparenza

Formulari e lettere tipo

