Famiglia e figli __Conciliabilità famiglia e lavoro/formazione | Famiglie
monoparentali | Tempo libero e socializzazione  
Giovani __Tempo libero  

#  Colonie di vacanza

Una colonia è un soggiorno di vacanza per bambini e giovani che si svolge in
montagna o al mare e dura solitamente due settimane. I partecipanti sono
affiancati da adulti nella funzione di animatori e da altri giovani nel ruolo
di aiuto-animatori. Tutte le attività si svolgono in gruppo, il che rende le
colonie delle vere e proprie esperienze di vita comune in cui si impara a
conoscere meglio sé stessi e a vivere in sintonia con gli altri.

  * Informazioni generali
  * Formazione per animatori di colonie

##  Formazione per animatori di colonie

### Chi sono gli animatori di colonie?

I volontari che partecipano in qualità di animatori/trici alle colonie di
vacanze sono persone formate per svolgere attività con bambini e giovani o con
vasta esperienza. La formazione, requisito fondamentale per la qualità delle
offerte, è garantita internamente dagli enti organizzatori e dai Cemea, che
ogni anno offrono degli stage teorici e pratici.

### Chi può iscriversi alle formazioni?

Le formazioni per diventare animatori di colonie di vacanza sono aperte a
tutte le persone maggiorenni residenti in Ticino che sono già attive in questo
ambito o che intendono parteciparvi.

### A chi rivolgersi per diventare animatore?

Durante il periodo delle vacanze pasquali, i Cemea offrono agli aspiranti
animatori uno stage residenziale della durata di diversi giorni che,
attraverso l’esperienza pratica, consente ai partecipanti di valorizzare le
proprie capacità personali, di cimentarsi in nuove attività̀, di confrontarsi
con la vita di gruppo e di interiorizzare un atteggiamento educativo che si
possa riflettere nella vita quotidiana.

### Quali altre formazioni è possibile seguire dopo lo stage di base?

Per approfondire le proprie competenze, gli animatori sono invitati a
iscriversi alle giornate di approfondimento proposte ogni anno dai Cemea, a
organizzare delle formazioni interne o a partecipare a congressi che vengono
organizzati regolarmente in Ticino.

### Basi legali

  * 462.100 Legge sul promovimento e il coordinamento delle colonie di vacanza del 17 dicembre 1973
  * 462.110 Regolamento d’applicazione della legge concernente il promovimento, il coordinamento ed il sussidiamento delle colonie di vacanza del 22 maggio 1974
  * Direttive sui contributi alle colonie di vacanza riconosciute del 2 maggio 2017

__Precedente  
Informazioni generali

### Correlati

  * Centri extrascolastici

### Novità e informazioni periodiche

  * Newsletter Cemea

### Link e approfondimenti

  * Cemea

### A chi rivolgersi

**Ufficio del sostegno a enti e attività per le famiglie e i giovani**  
Vicolo Santa Marta 2  
6501 Bellinzona

tel. +41 91 814 54 51  
fax dss_ufag.fax@ti.ch  
dss-ufag@ti.ch

  * Dove trovarci

