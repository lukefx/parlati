  * Legislazione
  * Raccolta delle leggi
  * Informazioni e basi legali
  * Versione web
  * Versione smartphone
  * Storia
  * Abbonamento
  * Pubblicazioni
  * Rivista ticinese di diritto
  * Indici e massimari
  * Acquisti online
  * Rivista ticinese di diritto, arretrati, massimari e indici
  * Altre pubblicazioni ed edizioni speciali

#  Storia

Già pochi anni dopo la sua nascita il Cantone Ticino avvertì la necessità di
ordinare la sua legislazione.  
Infatti, come scrive Stefano Franscini nella sua Raccolta generale delle leggi
del 1847, " _la difficoltà di procacciarsi una raccolta completa dei
Bullettini delle leggi e dei decreti, e la circostanza che per molti
funzionarii pubblici e per privati cittadini, anche possedendone una, l'uso ne
riesce troppo di spesso incomodo e imbarazzante, indussero di buon'ora i
supremi Consigli a curar che si praticasse la compilazione di Compendii_ ".

Così, dal 1826 in poi, hanno visto la luce diverse raccolte:

###  1826

Compendio della prima serie del Bullettino officiale del Cantone Ticino
contenente la scelta degli atti legislativi ed amministrativi emanati
dall'anno 1803 al 1814, Vincenzo Dalberti.

###  1837

Compendio del Bullettino officiale del cantone Ticino contenente le leggi ed
ordinanze vigenti pubblicate dall'anno 1815 al 1830, Vincenzo Dalberti

###  1837

Manuale del Cittadino Ticinese o sia Raccolta delle leggi e dei decreti
attualmente vigenti nella Repubblica e Cantone del Ticino, Stefano Franscini

###  1838

Supplimento Primo al Manuale del Cittadino Ticinese o sia Raccolta delle leggi
e dei decreti attualmente vigenti nella Repubblica e Cantone del Ticino,
Stefano Franscini

###  1847

Raccolta generale delle Leggi, dei Decreti e delle Convenzioni in vigore nel
Cantone Ticino con una appendice di atti relativi al Diritto Pubblico
Svizzero, Stefano Franscini

###  1849

Supplimento alla Raccolta generale delle Leggi, dei Decreti e delle
Convenzioni in vigore nel Cantone Ticino, Stefano Franscini

###  1865

Nuova Raccolta generale delle Leggi, dei Decreti e delle Convenzioni dal 1803
a tutto il 1864 in vigore nel Cantone Ticino e dei più importanti atti del
diritto pubblico federale

###  1886

Nuova Raccolta generale delle leggi e dei decreti del Cantone Ticino dal 1803
al 1886 in vigore e degli atti più importanti del diritto pubblico svizzero,
Fulgenzo Chicherio

###  1931

Raccolta delle leggi usuali del Cantone Ticino, Angelo Tarchini

Nel 1957 venne pubblicata la Raccolta delle leggi vigenti del Cantone Ticino,
opera dell'allora Cancelliere dello Stato Plinio Cioccari, ispirata alla
Raccolta sistematica federale del 1948.

Nel 1996 la Raccolta è stata riordinata con l'introduzione di una nuova
numerazione (formato x.x.x.x).

Nel 1996 la Raccolta è stata pubblicata su supporto ottico e nel 1999 su
Internet; nel 2012 sono state realizzate le applicazioni per dispositivi
Android e iOS.

Nel 2018 è stata introdotta una nuova numerazione basata su due coppie di tre
cifre separate da un punto. Le prime tre cifre indicano volume, capitolo e
sezione dell'atto normativo. La quarta, la quinta e la sesta informano sulla
natura dell'atto (101.000 = Costituzione, xxx.x00 = legge o decreto
legislativo, xxx.xx0 = regolamento o decreto esecutivo, xxx.xxx = atto emanato
da autorità diverse). Gli atti sono ripartiti seguendo per quanto possibile il
modello della raccolta sistematica federale e di quelle di altri Cantoni.

