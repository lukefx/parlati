COMUNICATI

AGENDA

COMUNICATI POLIZIA E MINISTERO

STREAMING

INFORMAZIONI

Dipartimento delle istituzioni  

__Comunicato stampa

Dipartimento delle istituzioni  

23 marzo 2023

__

__Comunicato stampa

Dipartimento delle istituzioni  

23 marzo 2023

# Sezione della circolazione: attività e cifre dell’Ufficio tecnico

Più di 71mila collaudi, quasi 6mila esami teorici e più di 8mila esami
pratici: sono questi alcuni dati che riassumono il lavoro dell’Ufficio tecnico
della Sezione della circolazione nel corso del 2022. Dopo aver presentato
l’attività legata alle “Immatricolazioni” di veicoli, oggi il Dipartimento
delle istituzioni dà conto del lavoro nel settore tecnico.

  

Il rendiconto dell’attività dell’Ufficio tecnico per l’anno 2022 evidenzia che
i collaudi eseguiti sono aumentati del 14%, passando da 63’139 a 71’380.
Nonostante vi sia stato un marcato incremento, l’impatto della pandemia nel
corso di gennaio 2022 non ha consentito di raggiungere i livelli di
produttività del biennio 2018-2019. La percentuale di collaudi scaduti da
oltre un anno è leggermente migliorata, passando dal 13.9% (44’700) al 13.2%
(42’263). Questo dato è positivo se si considera che, oltre all’impatto della
pandemia, questo dato viene influenzato dall’evoluzione del parco veicoli, che
è leggermente aumentato ed ha continuato ad invecchiare anche nel 2022. L’età
media dei veicoli in Ticino a fine 2021 era di 10.2 anni, mentre a fine 2022
si attestava a 10.5 anni.  
  
Nel 2022 gli esami pratici hanno certamente caratterizzato un impegno meno
marcato, ritornando sui livelli degli anni che hanno preceduto la pandemia. In
numeri assoluti si è passati dai 10’284 esami del 2021 ai 8’069 del 2022
(-22%). L’importante numero di esami svolti nel 2021 era in buona parte
riconducibile alle nuove norme della circolazione entrate in vigore il 1°
gennaio 2021, come pure alla necessità di far fronte alla forte domanda di
esami generata dalle persone che a causa della pandemia avevano posticipato al
2021 l’iter per l’ottenimento della licenza di condurre. La riduzione degli
esami eseguiti è inoltre in piccola parte anche legata al miglioramento
percentuale di riuscita degli esami, che è passata dal 63.3% del 2021 al 66.1%
del 2022. Per le stesse ragioni, pure gli esami teorici hanno vissuto un
importante decremento (-18%), passando dai 7’217 del 2021 ai 5’897 del 2022.  
  
Sono invece aumentate rispetto alla media degli anni pre-pandemia le
autorizzazioni speciali di transito rilasciate, che sono passate dalle 4’125
del 2021 alle 4’319 del 2022 (+3%).  
  
Una particolarità: nel 2022 l’Ufficio tecnico ha gestito un totale di 65
azioni di richiamo (+14) che hanno coinvolto 455 veicoli (-167). Si tratta di
veicoli che presentano un problema di sicurezza, spesso dovuto a un difetto di
produzione. La casa automobilistica responsabile avvisa gli importatori e
tutti i suoi concessionari fino a raggiungere i proprietari dei veicoli per
invitarli a effettuare la riparazione gratuitamente presso un concessionario
autorizzato. I veicoli che non sono stati riparati vengono segnalati
all’USTRA, che a sua volta si rivolge alla Sezione della circolazione per
assicurarsi che si proceda alla riparazione. La diminuzione del numero di
veicoli per azione di richiamo da trattare evidenzia come le case produttrici
abbiano migliorato la propria capacità di contattare i nuovi detentori,
evitando sempre più l’intervento all’autorità di immatricolazione.  
  
_Allegato; tabella riassuntiva attività ufficio tecnico_

### Allegati

  * __L’attività dell’Ufficio tecnico in cifre

