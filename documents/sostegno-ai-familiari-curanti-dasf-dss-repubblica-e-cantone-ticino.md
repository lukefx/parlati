Famiglia e figli __Minorenni e disabilità  
Disabilità __Mantenimento, assistenza e cura a domicilio | Minorenni e
disabilità  
Anziani __Mantenimento, assistenza e cura a domicilio  
Mantenimento, assistenza e cura a domicilio __Persone anziane | Persone con
disabilità  
Familiari curanti __Sostegno, congedi e aiuti finanziari  

#  Sostegno ai familiari curanti

Il familiare curante è un alleato prezioso nella presa in carico delle persone
bisognose di assistenza e cura. Il Cantone Ticino vuole valorizzare questa
risorsa, riconoscendo allo stesso tempo la necessità di fornirle un adeguato
sostegno.

### Chi sono i familiari curanti?

Con il termine familiare curante il Dipartimento della sanità e della
socialità si riferisce a una persona che presta regolarmente assistenza,
sorveglianza e accompagnamento, a titolo non professionale e in maniera totale
o parziale, a una persona dipendente da terzi. Questa figura ha solitamente,
ma non sempre, un vincolo di parentela con la persona assistita.

Negli ultimi anni sono stati tematizzati e approfonditi numerosi aspetti di
questo ruolo polivalente. Chi sono, di chi si occupano e di quali supporti
necessitano sono soltanto alcune delle domande di ricerca affrontate a livello
nazionale e cantonale.

### Quale ruolo ha il familiare curante all’interno della rete socio-
sanitaria?

Con lo sviluppo del mantenimento a domicilio, il familiare curante è diventato
un riferimento sempre più importante per compiti di natura non specialistica,
tra i quali per esempio il coordinamento e l’organizzazione delle cure, le
attività di economia domestica, il sostegno emotivo, l’aiuto nelle attività
quotidiane e molto altro.

Con il progressivo invecchiamento della popolazione, tale ruolo è destinato a
confermarsi parte integrante della rete socio-sanitaria. Il familiare curante
è dunque una risorsa preziosa non soltanto per la persona assistita, ma per la
società intera.

### Per quale motivo è importante sostenere i familiari curanti?

La centralità di questo ruolo, senz'altro arricchente ed emozionante, può
portare, soprattutto in mancanza di un adeguato supporto, a un importante
sovraccarico fisico, psicologico, emotivo e sociale. Questo, conosciuto come
“caregiver burden”, potrebbe pregiudicare la salute del familiare curante, con
conseguenze anche sul progetto di mantenimento a domicilio della persona
assistita.

### Quali sono le attività a sostegno dei familiari curanti?

I bisogni dei familiari curanti variano in funzione di diversi fattori. Questi
includono, per esempio, il bisogno di informazioni e flessibilità sul posto di
lavoro (soprattutto nelle fasi iniziali), così come regolari momenti di
sgravio, aiuto in caso di emergenza e sostegno psicologico, in particolare con
il consolidamento del proprio ruolo.

Nel Cantone Ticino si è investito molto nel mantenimento a domicilio, per cui
oggi i familiari curanti possono beneficiare di un’articolata e consolidata
rete di presa in carico.

Assistenza e cura a domicilio, accompagnamento e sorveglianza in sostituzione
del familiare curante, presa in carico diurna, consulenza, trasporti e pasti a
domicilio sono solo alcuni dei numerosi servizi disponibili sul territorio.
Accanto a ciò, nel 2019 si è colta l’occasione della Riforma cantonale fiscale
e sociale per arricchire tale sostegno con un ulteriore tassello: il
miglioramento della conciliabilità tra assistenza ai familiari e attività
lavorativa.

### Basi legali

  * 872.100 Legge sull’assistenza e cura a domicilio (LACD) del 30 novembre 2010
  * 872.110 Regolamento d'applicazione della Legge sull'assistenza e cura a domicilio del 22 agosto 2012

### Correlati

  * Congedi per familiari curanti
  * Familiari curanti: aiuti finanziari
  * Piattaforma familiari curanti
  * Giornata dei familiari curanti
  * Fondo familiari curanti

### Link e approfondimenti

  * Familiari curanti, un sostegno alla vostra quotidianità
  * Familiari curanti, un opuscolo per voi
  * Tra assistenza informale e familiari curanti in Ticino
  * Approfondimenti tematici sui familiari curanti
  * Consigli utili e testimonianze

### A chi rivolgersi

**Divisione dell'azione sociale e delle famiglie**  
Viale Officina 6  
6501 Bellinzona

 **Coordinamento Familiari curanti**  
tel. +41 91 814 70 11  
familiaricuranti@ti.ch

