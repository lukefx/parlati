  * Presentazione
  * Menu
  * Tribunale cantonale amministrativo
  * Tribunale cantonale delle assicurazioni
  * Camera di diritto tributario
  * Tribunale di espropriazione
  * Commissioni
  * Assistenza sociopsichiatrica
  * Ricorso LAFE
  * Ricorso contro le decisioni degli organi parrocchiali
  * Commissione di ricorso sulla magistratura
  * Commissione cantonale per la protezione dei dati e la trasparenza
  * Menu
  * Tribunale arbitrale in materia di assicurazione contro le malattie e gli infortuni

#  Commissione cantonale per la protezione dei dati e la trasparenza

##  Protezione dei dati

Ogni persona dei cui dati si tratta può far valere i diritti istituiti dalla
Legge sulla protezione dei dati personali (LPDP) o dalla Legge sulla
protezione dei dati personali elaborati dalla polizia cantonale e dalle
polizie comunali (LPDPpol) chiedendo il giudizio della Commissione cantonale
per la protezione dei dati e la trasparenza.

La richiesta di giudizio è fatta di regola come ricorso contro una decisione
dell'organo che elabora i dati, o come denuncia contro quest'ultimo. L'organo
che elabora i dati è parte della procedura; il Consiglio di Stato può sempre
intervenire come parte.

La Commissione non è competente, se il ricorso contro la decisione è
proponibile ad altro tribunale secondo una legge speciale, o se la domanda è
già stata giudicata da un tribunale.

La Commissione può sospendere il giudizio per promuovere un tentativo di
conciliazione presso l'Incaricato cantonale della protezione dei dati.

Sono legittimati a ricorrere la persona dei cui dati si tratta, l'organo che
elabora i dati e l'Incaricato cantonale della protezione dei dati.

##  Trasparenza

La Legge sull’informazione e sulla trasparenza dello Stato (LIT) garantisce ad
ogni persona il diritto di accedere ai documenti ufficiali senza motivazione.

In sintesi, la procedura della LIT prevede che l’istante presenti una domanda
di accesso, che l’autorità responsabile emani una presa di posizione, che
l’istante oppure il terzo i cui dati personali sono presenti nel documento
richiesto se insoddisfatti abbiano la facoltà di chiedere una mediazione alla
Commissione di mediazione indipendente LIT e/o una decisione formale
all’autorità responsabile. Contro la decisione di quest’ultima è dato ricorso
alla Commissione cantonale per la protezione dei dati e la trasparenza.

Le decisioni della Commissione in ambito protezione dati e trasparenza sono
impugnabili davanti al Tribunale cantonale amministrativo.

L’organizzazione, il funzionamento e la procedura della Commissione sono
definiti nel Regolamento della Commissione cantonale per la protezione dei
dati.

###  Contatti

**Commissione cantonale per la protezione dei dati e la trasparenza**  
Piazza Governo 6  
6501 Bellinzona

tel. +41 91 814 31 71  

 **Presidente**  
Enrico Pusterla

  * Dove trovarci

  * Composizione

