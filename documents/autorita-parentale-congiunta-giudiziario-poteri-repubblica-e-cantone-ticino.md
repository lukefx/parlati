  * Presentazione
  * Camere civili del Tribunale di appello
  * Prima Camera Civile
  * Seconda Camera Civile
  * Terza Camera Civile
  * Camera civile dei reclami
  * Camera di protezione
  * La Camera
  * Autorità regionali di protezione
  * Basi legali
  * Documentazione e formazione
  *  __Protezione dell'adulto
  * Autorità parentale congiunta
  * Camera di esecuzione e fallimenti
  * La Camera
  * Vigilanza sull'operato degli uffici
  * Potere disciplinare e regolamentare
  * Ispettorato di esecuzione e fallimenti
  * Circolari
  * Tassazioni
  * Riserva di proprietà
  * Pegno del Bestiame
  * Ricorsi in cause giudiziarie
  * Fallimenti internazionali
  * Tabella dei minimi d'esistenza
  * Basi Legali CEF
  * Menu
  * Preture
  * Giudicature di pace
  * Giudici di pace
  * Parità di sessi 
  * La parità di sessi
  * Quando e come rivolgersi

#  Autorità parentale congiunta

I genitori coniugati esercitano congiuntamente l'autorità parentale sui figli
nati durante il matrimonio.

Dal 1° luglio 2014 è entrata in vigore la modifica legislativa relativa
all'autorità parentale congiunta per i genitori non coniugati. L'autorità
parentale congiunta non viene però attribuita automaticamente. I genitori non
coniugati che desiderano esercitare assieme l'autorità parentale sul figlio,
possono fare una dichiarazione comune in tal senso prima, durante o dopo il
riconoscimento da parte del padre.

Dal 1° gennaio 2015 i genitori sono chiamati ad accordarsi anche sulla
suddivisione degli accrediti per compiti educativi.

L'autorità parentale è il diritto e il dovere di prendere le decisioni
necessarie che riguardano il figlio, di dirigerne la cura e l'educazione, il
diritto di determinare il luogo di dimora, di scegliere la sua educazione
religiosa (sino a 16 anni), e di rappresentarlo (art. 301-306 CC).  
  
Al centro di tutte le considerazioni sull’autorità parentale vi è il **bene**
del figlio (art. 296 cpv. 1 CC) , pertanto essa va esercitata nel suo
interesse (art. 301 cpv. 1 CC).  
Con la revisione dell'autorità parentale congiunta si è voluto garantire la
parità di diritti a padre e madre, nonché ai genitori coniugati come a quelli
non coniugati.  
Tuttavia per questi ultimi l'attribuzione **non è automatica** , potendo
essere concessa soltanto a quei genitori che intendono assumersi tale
responsabilità.  
  
Le Autorità di protezione **rifiutano l'autorità parentale congiunta soltanto
nel caso sia contraria al bene del minore** (art. 298 cpv. 1, 298b cpv. 2 CC).  
  
Se i genitori sono uniti in matrimonio, esercitano congiuntamente l'autorità
parentale sul figlio. In caso di **divorzio** il Pretore attribuisce di regola
l'autorità parentale congiunta, derogando a tale principio se ciò risulta
contrario al benessere del figlio (art. 298 cpv. 1 CC).  
I genitori che hanno divorziato prima dell'entrata in vigore della nuova
regolamentazione (prima del 1° luglio 2014), la cui sentenza di divorzio è
cresciuta in giudicato dopo il 1° luglio 2009, possono chiedere l'autorità
parentale congiunta (art. 12 cpv. 5 Titolo Finale CC). Invece per le sentenze
precedenti, occorre che vi sia una modifica importante delle circostanze per
proporre la richiesta di esercizio congiunto (art. 134 CC).  
  
Se i **genitori non sono coniugati** , per legge l'autorità parentale spetta
alla madre (art. 298a cpv. 5 CC).  
  
L'autorità parentale è congiunta, se il padre riconosce il figlio ed i
genitori presentano una dichiarazione comune (art. 298a cpv. 1 e 2 CC), in cui
attestano di  
essere disposti ad assumersi congiuntamente la responsabilità del figlio;  
e  
essersi accordati in merito alla custodia, alle relazioni personali o alla
partecipazione alla cura del figlio e al suo contributo di mantenimento.  
  
La dichiarazione va indirizzata al Servizio circondariale dello stato civile,
se i genitori la rilasciano contestualmente al **riconoscimento** del figlio .  
  
Se la rilasciano successivamente, la indirizzano all’Autorità di protezione
del domicilio del figlio (art. 298a cpv. 4 CC).  
  
Se un genitore rifiuta di rilasciare la dichiarazione, l'altro genitore può
chiedere l'autorità parentale congiunta all'Autorità di protezione, che la
disporrà sempre che ciò non sia contrario al bene del figlio (art. 298b cpv. 1
e 2 CC).  
  

### Decisioni

I genitori con l'autorità parentale congiunta devono di principio disciplinare
in comune tutto ciò che riguarda il figlio, coinvolgendolo secondo la sua età.

Pertanto l'autorità parentale congiunta presuppone **volontà e capacità di
comunicare ed un minimo di cooperazione genitoriale** , così come quella di
essere disposti a scendere a compromessi.typo3/

Se i genitori non riescono ad accordarsi, sono competenti per decidere il
Pretore o l'Autorità regionale di protezione (art. 301a cpv. 5 CC).

Per modificare il **luogo di dimora del figlio** è necessario il consenso di
entrambi i genitori, se esercitano congiuntamente l'autorità parentale, nel
caso in cui il nuovo luogo sia all'estero o intralci in modo rilevante
l'esercizio dell'autorità parentale e delle relazioni personali da parte
dell'altro genitore (art. 301a cpv. 2 CC).

Entrambi i genitori devono informarsi se intendono cambiare il domicilio
personale o del figlio (art. 301a cpv. 2 e 3 CC).

Il genitore che ha la cura del figlio può decidere da solo su **affari
quotidiani o urgenti** , o qualora non sia possibile raggiungere l'altro
genitore (art. 301 cpv. 1bis CC).

### Attribuzione di accrediti per compiti educativi, art. 52fbis OAVS

Dal 1° gennaio 2015 è entrata in vigore una modifica legislativa concernente
l'attribuzione di accrediti per compiti educativi dell'Ordinanza
sull’assicurazione per la vecchiaia e per i superstiti (OAVS).

Gli accrediti per compiti educativi hanno un ruolo nel calcolo delle rendite,
non sono prestazioni in denaro versate direttamente agli aventi diritto, ma
redditi fittizi, di cui si tiene conto al momento del calcolo della rendita.
Le persone che si sono occupate di figli d’età inferiore ai 16 anni possono
nel caso ottenere una rendita più elevata.

La convenzione sugli accrediti può disporre l' **assegnazione totale a un
genitore, oppure a metà ciascuno** (art. 52fbis cpv. 2 OAVS); ossia può essere
attribuito 50% madre e 50% padre, se i genitori si occupano in ugual misura
della cura del figlio; 100% madre e 0% padre, se è la madre ad occuparsi
prevalentemente del figlio; 0% madre e 100% se invece è il padre ad
occuparsene in modo preponderante.

Al momento della sottoscrizione della dichiarazione sull'esercizio
dell'autorità parentale congiunta i genitori possono pronunciarsi anche
sull'attribuzione degli accrediti per compiti educativi.

Qualora essi non lo facciano, hanno tempo **tre mesi** (dalla dichiarazione
sull'autorità parentale congiunta) per sottoporre la loro convenzione sugli
stessi all'Autorità regionale di protezione (art. 52fbis cpv. 3 OAVS).

Nel frattempo essi sono attribuiti per legge alla madre (art. 52fbis cpv. 6
OAVS).

Se i tre mesi scadono senza che sia stato trasmesso un accordo, l'Autorità
regionale di protezione deve decidere d'ufficio (tramite procedura onerosa)
sulla loro assegnazione, basandosi sulla presa a carico effettiva del minore .

Nel seguito i genitori possono modificare la ripartizione tramite un accordo
**scritto** , che avrà effetto a partire dall'anno successivo (art. 52fbis
cpv. 7 OAVS), senza l'intervento dell'autorità.

La relativa documentazione va **conservata dai genitori e presentata al
momento della richiesta della rendita**.

Per ulteriori informazioni in merito a questo tema si può consultare
l'opuscolo "1.07 Generalità - Accrediti per compiti educativi dal 1° gennaio
2015"typo3/ e rivolgersi alla propria cassa di compensazione AVStypo3/.

###  Formulari:

  * Formulario trilingue per la Dichiarazione concernente l'autorità parentale congiunta con la convenzione concernente l'attribuzione di accrediti per compiti educativi

  * Formulario trilingue concernente soltanto l'attribuzione di accrediti per compiti educativi

###  Opuscolo riassuntivo:

  * Opuscolo Autorità parentale congiunta per genitori non coniugati

###  Documentazione:

  * Promemoria sulla dichiarazione dell’autorità parentale congiunta presso l’ufficio dello stato civile in Svizzera, n. 152.3
  * Conferenza per la protezione dei minori e degli adulti "Autorità parentale congiunta - Informazioni per i genitori non uniti in matrimonio
  * Ripercussioni delle nuove disposizioni del Codice civile in materia di autorità parentale congiunta nei casi con implicazioni internazionali

###  Vedi anche:

  * Uffici stato civile

  * Centro d'informazione AVS/AI "1.07 Generalità - Accrediti per compiti educativi dal 1° gennaio 2015"

  * Ufficio federale di giustizia - Revisione del Codice civile e modifica dell’ordinanza AVS

  * Conferenza per la protezione dei minori e degli adulti - Revisione autorità parentale (D/F)

  * Vari promemoria e moduli di esempio per lo Stato civile

