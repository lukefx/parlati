Famiglia e figli __Supporto, aiuto e protezione  
Giovani __Supporto, aiuto e protezione  
Aiuto e protezione __Protezione di famiglie, minori e adulti | Aiuto alle
vittime  

#  Aiuto alle vittime di reati

In tutti i Cantoni è presente un servizio preposto all'aiuto alle vittime al
quale ci si può rivolgere liberamente, indipendentemente dal proprio
domicilio. In Ticino il Servizio per l'aiuto alle vittime di reati (Servizio
LAV) è distribuito su tre sedi regionali: Bellinzona e Valli, Locarno e Valli,
Lugano e Mendrisio.

  * Vittima ai sensi della LAV
  * Servizio per l'aiuto alle vittime di reati (Servizio LAV)
  * Vittima: cosa fare?
  * Violenza domestica
  * Vittime di misure coercitive a scopo assistenziale e di collocamenti extrafamiliari prima del 1981
  * Matrimonio forzato

##  Servizio per l'aiuto alle vittime di reati (Servizio LAV)

### A chi si rivolge il Servizio LAV?

L'aiuto è garantito indistintamente a donne, uomini, bambini e giovani,
indipendentemente dal domicilio e dalla nazionalità. Possono rivolgersi al
Servizio LAV anche le persone che non sono in possesso di un permesso di
soggiorno (il reato deve essere avvenuto in Svizzera).

### Come vengono considerati i reati commessi all’estero?

Per un reato commesso all'estero ai danni di persone domiciliate in Svizzera è
concesso un aiuto, a determinate condizioni e in misura limitata.

### È possibile rivolgersi al Servizio LAV in forma anonima?

Sì. Riservatezza e anonimato sono garantiti. Gli operatori sociali sottostanno
all’obbligo del segreto.

### Consulenza: cosa offre il Servizio LAV?

In termini di consulenza, il Servizio LAV offre:

  * accoglienza e ascolto;
  * sostegno nel comprendere i propri bisogni;
  * accompagnamento nelle proprie decisioni e nelle varie procedure penali e/o civili;
  * informazioni sulle prestazioni di aiuto immediato;
  * informazioni sui diritti della vittima nella procedura penale;
  * informazioni generali relative all’indennizzo e alla riparazione morale.

### Aiuto immediato (fornito da terzi): cosa offre il Servizio LAV?

L'obiettivo dell'aiuto è quello di offrire alla vittima un sostegno per far
fronte alle conseguenze immediate del reato, indipendentemente dalla sua
situazione finanziaria; nello specifico:

  * sostegno psicologico;
  * assistenza medica;
  * intervento da parte di un interprete;
  * prima consulenza da parte di un avvocato;
  * alloggio d'emergenza in luogo protetto per bambini e/o adulti;
  * presa a carico delle spese urgenti non coperte da altre persone o enti (ad es. spesa per la messa in protezione);
  * su richiesta della vittima, presa di contatto con altri enti pubblici e privati.

La consulenza e l’aiuto immediato sono gratuiti per la vittima e i suoi
congiunti.

### Aiuto più a lungo termine (fornito da terzi): di cosa si tratta?

Se l'aiuto concesso a titolo di aiuto immediato non è sufficiente a
stabilizzare lo stato di salute in seguito al reato, può essere concesso un
aiuto finanziario supplementare. Il contributo alle spese per l'aiuto a più
lungo termine dipende dalla situazione finanziaria della vittima ed è concesso
finché lo stato di salute dell'interessato non si stabilizza.

In Ticino la richiesta va inoltrata al seguente indirizzo:

Dipartimento della sanità e della socialità  
Servizio giuridico  
Residenza governativa  
6501 Bellinzona

### Indennizzo e riparazione morale: di cosa si tratta?

Di principio spetta all'autore del reato far fronte ai danni che ha provocato.
L'aiuto LAV è sempre sussidiario rispetto ad altre possibili prestazioni,
quali il gratuito patrocinio e le assicurazioni sociali e private.

  * La vittima e i suoi congiunti hanno diritto a un indennizzo per il danno subito a causa della lesione o della morte della vittima (inabilità lavorativa, diminuzione della capacità di guadagno, perdita di sostegno, rimborso spese funerarie usuali). L'indennizzo è stabilito in base alla situazione finanziaria della vittima e può essere accordato per un massimo di 120'000 fr. Importi inferiori a 500 fr. non vengono versati.
  * La riparazione morale ha un valore simbolico ed è un contributo che la collettività riconosce per affievolire per quanto possibile il dolore subito dalla vittima e dai suoi congiunti. L'importo è stabilito in base alla gravità della lesione e può ammontare al massimo a 70'000 fr. per la vittima e 35'000 fr. per i congiunti.
  * L'indennizzo e la riparazione morale possono essere ridotti o esclusi se la vittima o i suoi congiunti hanno contribuito a causare o ad aggravare la lesione.
  * Se il reato è stato commesso all'estero non vengono concessi indennizzi né riparazioni morali.

La domanda d'indennizzo e/o riparazione morale va inoltrata al Cantone in cui
è avvenuto il reato e deve essere presentata entro 5 anni dal reato o dalla
conoscenza dello stesso. In Ticino:

Dipartimento della sanità e della socialità  
Servizio giuridico  
Residenza governativa  
6501 Bellinzona

In caso di reati particolari, la vittima minorenne ha tempo fino al compimento
dei 25 anni per presentare la domanda.

### Basi legali

  * Costituzione federale della Confederazione svizzera del 18 aprile 1999
  * 312.15 Legge federale concernente l’aiuto alle vittime di reati del 23 marzo 2007
  * 312.51 Ordinanza concernente l’aiuto alle vittime di reati del 27 febbraio 2008
  * 311.0 Codice penale svizzero del 21 dicembre 1937
  * 312.0 Codice di diritto processuale penale svizzero del 5 ottobre 2007
  * 312.1 Legge federale di diritto processuale penale minorile del 20 marzo 2009
  * 831.30 Legge federale sulle prestazioni complementari all’assicurazione per la vecchiaia, i superstiti e l’invalidità del 6 ottobre 2006
  * 831.301 Ordinanza sulle prestazioni complementari all’assicurazione per la vecchiaia, i superstiti e l’invalidità del 15 gennaio 1971
  * 831.204 Ordinanza 21 sull’adeguamento delle prestazioni complementari all’AVS/AI del 14 ottobre 2020
  * 0.312.5 Convenzione europea relativa al risarcimento delle vittime di reati violenti entrata in vigore per la Svizzera il 1° gennaio 1993
  * 312.400 Legge di applicazione e complemento della legge federale concernente l’aiuto alle vittime di reati (LACLAV) dell’8 marzo 1995
  * 312.410 Regolamento della legge di applicazione e complemento della legge federale concernente l’aiuto alle vittime di reati (RLACLAV) del 21 dicembre 2010

__Precedente  
Vittima ai sensi della LAV

 __Prossimo  
Vittima: cosa fare?

### Correlati

  * Case protette per donne

### Link e approfondimenti

  * Pieghevole LAV - Avete subito una violenza o un reato?
  * Schede informative violenza domestica, Ufficio federale per l’uguaglianza fra donna e uomo
  * Aiuto alle vittime di reati in Svizzera
  * Vittima cosa fare - Albanese 
  * Vittima cosa fare - Arabo
  * Vittima cosa fare - Bosniaco-Croato-Serbo
  * Vittima cosa fare - Bulgaro
  * Vittima cosa fare - Francese
  * Vittima cosa fare - Inglese
  * Vittima cosa fare - Lituano
  * Vittima cosa fare - Macedone
  * Vittima cosa fare - Portoghese
  * Vittima cosa fare - Rumeno
  * Vittima cosa fare - Russo
  * Vittima cosa fare - Spagnolo
  * Vittima cosa fare - Tamil
  * Vittima cosa fare - Tedesco
  * Vittima cosa fare - Turco
  * Vittima cosa fare - Ucraino
  * Vittima cosa fare - Ungherese   

### A chi rivolgersi

**Per emergenze:**

Polizia: 117

Case protette per vittime di violenza domestica (donne con o senza figli):

  * Sopraceneri (Casa Armònia): 0848 33 47 33
  * Sottoceneri (Casa delle Donne): 078 624 90 70

 **Negli orari di ufficio  
(08.45-11.45/14.00-16.00):**

Servizio per l’aiuto alle vittime di reati  
Via Ghiringhelli 19  
6500 Bellinzona  
0800 866 866  
dss-lav@ti.ch

Servizio per l’aiuto alle vittime di reati  
Via Luini 12  
6600 Locarno  
0800 866 866  
dss-lav@ti.ch

Servizio per l’aiuto alle vittime di reati  
Via San Salvatore 3  
6900 Paradiso  
0800 866 866  
dss-lav@ti.ch

 **Delegato per l'aiuto alle vittime di reati**  
Via Ghiringhelli 19  
6501 Bellinzona

tel. +41 91 814 75 02  
fax +41 91 814 47 52  
dss-lav@ti.ch  

