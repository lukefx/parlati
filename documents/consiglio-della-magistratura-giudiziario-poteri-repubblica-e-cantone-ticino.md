  * Consiglio della Magistratura
  * Giurisprudenza
  * Rendiconti annuali
  * Altri rapporti
  * Pareri

#  Consiglio della Magistratura

Al Consiglio della magistratura è riservato il potere disciplinare e di
sorveglianza sui magistrati e sulle altre persone che svolgono funzioni
giudiziarie a tempo parziale.

La sua sede è a Lugano.

I compiti del Consiglio della magistratura sono:

  * esame del funzionamento della giustizia, con la presentazione di un rapporto annuale al Consiglio di Stato (che lo pubblica nei suoi rendiconti);
  * la segnalazione al Dipartimento delle istituzioni di eventuali problemi organizzativi;
  * l'adozione di sanzioni disciplinari nei confronti dei magistrati;
  * l'esonero dei magistrati quando per malattia o per altre cause non possono adempiere convenientemente i doveri della carica.

Il Consiglio della magistratura deve in ogni caso rispettare l'autonomia dei
magistrati nelle loro decisioni. Non gli è perciò consentito d'interferire
nelle cause giudiziarie.

Il diritto disciplinare si prefigge di salvaguardare il buon funzionamento e
l'immagine della giustizia. Un intervento di natura disciplinare nei confronti
dei magistrati presuppone quindi un'inadempienza nell'esercizio della funzione
o un comportamento offensivo della dignità della magistratura.

Il procedimento disciplinare è avviato d'ufficio o su segnalazione scritta e
motivata di un'autorità o di un terzo.

Le sanzioni che il Consiglio della magistratura può infliggere ai magistrati
sono l'ammonimento, la multa fino a fr. 10'000.-, la sospensione fino a tre
mesi con decadenza del diritto di percepire l'onorario e la destituzione.

###  Contatti

**Consiglio della Magistratura**  
Via Pretorio 16  
6901 Lugano

tel. +41 91 815 57 09  
pg-cmag@ti.ch

**Presidente**  
Damiano Stefani

  * Dove trovarci

  * Composizione

###  Basi legali

  * Costituzione della Repubblica e Cantone Ticino - 14 dicembre 1997 - art. 79
  * Legge sull'organizzazione giudiziaria - 10 maggio 2006 - art. 74 e ss
  * Messaggio No. 4797 del 07.10.1998, Adeguamento delle disposizioni concernenti il Consiglio della magistratura alla nuova Costituzione cantonale
  * Messaggio No. 3947 del 27.05.1992, Consiglio della magistratura: istituzione del - (modifica della Legge organica giudiziaria civile e penale e del Codice di Procedura civile)

